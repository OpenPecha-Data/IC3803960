༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W1KG21709
ImageGroup:
ISBN:
11KG21772
9787542111692
LCCN:
n/a
IN:
9787542111692
Title:
གསོ་རིག་ཡིག་ཆ་ཉིང་བསྡུས།
gso rig yig cha nying bsdus/
ལྷ་མོ་དོན་གྲུབ།
Author:
Iha mo don grub/
n/a
n/a;n/a
Descriptor:
Original Publication:
Place:
Publisher:
lan kru'u/
kan su'u mi rigs dpe skrun khang/
2007
Date:
Volume:
Total Volumes:
TBRC Pages:
Introductory Pages:
Text Pages:
Scanning Information:
n/a
n/a
Scanned at M/S Satluj Infotech Images, E-45, Sector 27 Noida, District Gautam Buddha
Nagar, U.P. 201301 via New Delhi, IN for the Tibetan Buddhist Resource Center, 150 17th
st., New York, NY 10011, U.S.A 2006. Comments: 4/2015



145f5
༄༅།།གསོ་རིག་ཡིག་ཆ་ཉིང་བསྡུས།
ལྷ་མོ་དོན་འགྲུབ་དང་འབུམ་ཁོ།
སྐལ་བཟང་འཇིགས་མེད་བཅས་ཀྱིས་བསྒྲིགས།
ཀན་སུའུ་མི་རིགས་དཔེ་སྐྲུན་ཁང་།



༡
༄༅།།གསོ་རིག་ཡིག་ཆ་ཉིང་བསྡུས། རྒྱ་
ལྷ་མོ་དོན་འགྲུབ་དང་འབུམ་ཁོ།
སྐལ་བཟང་འཇིགས་མེད་བཅས་ཀྱིས་བསྒྲིགས།
iཚནྟི ༤ ::
ས་
ཀན་སུའུ་མི་རིགས་དཔེ་སྐྲུན་ཁང་།



༄༅། །གསོ་བ་རིག་པའི་བསྟན་བཅོས་ཁག་ལས་
ལེགས་རྩོམ་ཁོལ་ཕྱུང་རྣམས་ཉིང་བསྡུས་སུ་
བཀོད་པ་བདུད་རྩིའི་ཐིགས་པ་
ཞེས་བྱ་བ་བཞུགས་སོ། །
ལྷ་མོ་དོན་འགྲུབ་དང་འབུམ་ཁོ།
སྐལ་བཟང་འཇིགས་མེད་བཅས་ཀྱིས་བསྡུས་ཤིང་བསྒྲིགས།
ཀན་སུའུ་མི་རིགས་དཔེ་སྐྲུན་ཁང་།



图书在版编目(GIRL 数据
藏医药典籍精选:藏文/拉目东珠本考 杂藏久美整理,
兰州:甘肃民族出版社,2007.2
ISBN 978-7-5421-1169 -2
I藏.LO拉..... 藏医 - 古籍 -选集-藏
语 N. R291.4
中国版本图书馆 CP 数据核字(2007) 第01060号
名:藏医药典籍精选
作者:拉目东珠本考 杂藏久美整理
责任编辑:旦知草
封面设计:才让旺姆
版:甘肃民族出版社(730000 兰州市南滨河东路50号)
行:甘肃民族出版社发行部(73030 兰州市南滨河东路520号)
刷;甘肃静宁印刷有限责任公司
本: 850 毫米x116 毫米 1/32 印张:10.875 插页:1
数:210千
版 次:2007年9月第1版,2007年9月第1次印刷
数:1~3000
书 号 :ISBN 978-7-5421-1169 -2
定 价 :19.00 元(民文)
甘肃民族出版社图书若有破损、缺乏或无文字现象,可直接与本社联系调换。
邮编:730030 地址:兰州市南滨河东路520号
电话:0931-8773261(编辑部 联 系人:李青立 E-mail:L:1:295@sohu.com)
电话:0931-8773271(发行部联系人:
葛慧)
版权所有翻印必究
出发印开字版印书



གསོ་རིག་ཡིག་ཆ་ཉིང་བསྡུས།
•......（15)
དཀར་ཆག
དཔེ་སྐྲུན་གསལ་བཤད།
ཐིག་ཚད་གསལ་བའི་རྩ་ཚིག་མེ་ལོང་ནོར་བུའི་དོ་ཤལ་མཛེས་རྒྱན།
.............. གཙང་སྨན་ཡེ་ཤེས་བཟང་པོ། (1)
དང་པོ་མགོའི་ལེའུ། ། ...... ..........
.........…...….. (4）
གཉིས་པ་སྐྱེ་ཡི་གནས་ལུགས། ...……….......……..……….…............... （5）
གསུམ་པ་བྱང་ཁོག་སྟོད་སྨད། །
བཞི་བ་ཡན་ལག་གི་གནས་ལུགས། །
.........................…...（12）
ལྔ་བ་གཏར་རྩ་སྟོན་པ། ..……..….….……. ........…............ (14）
དྲུག་པ་མེ་དམིགས་སྟོན་པ། ...……………….
མེ་བཙའི་གདམས་པ་མ་བསྡུས་རྒྱས་བཤད་གསལ་སྟོན་ཤེལ་དཀར་མེ་ལོང་།
.....…..…...…... འ་ཞའི་མཁན་པོ་བྱམས་པ་ངག་དབང་ཚུལ་ཁྲིམས།（18）
གོང་སྨན་དཀོན་མཆོག་ཕན་དར་གྱི་རྣམ་ཐར་སྙིང་གི་མུན་སེལ།
...…..…...…............ འཚོ་བྱེད་དཔལ་ལྡན་རྒྱལ་མཚན། （45）
རྒྱ་ནག་ལུགས་ཀྱི་རེག་པ་རྩ་ལ་བརྟགས་པའི་གསར་འགྱུར།
....……......…. ཀརྨ་ཚེ་དབང་ཀུན་ཁྱབ། （74）
སྔོན་འགྲོ། ..…....….........
..…….…......…..（74）
དངོས་གཞི། .....…...….…..……................…........……....….........（77）
མ་རིག་རྒྱུ་བྱས་དུག་གསུམ་རང་གཟུགས་འཆི་བདག་ཞགས་པ་གཅོད་པའི་ཤེས་
རབ་རིག་པའི་རལ་གྲི་ཕྱུང་བརྒྱག ...………..… ཀརྨ་རབ་འབྱོར། （93)



དཀར་ཆག
སྦྱོར་བ་བརྒྱ་བའི་མཆན། ................. བུ་སྟོན་རིན་ཆེན་གྲུབ།（116）
དང་པོ། རིམས་ནད་གསོ་བའི་དཔྱད། ..........
• （116）
གཉིས་པོ། ལུས་གསོ་བའི་དཔྱད། .....…..…....……..….………..….（117）
གསུམ་པ། མིག་གི་སྨན་དཔྱད། .............................…...
（124）
བཞི་བ། ཟུག་རྡུ་ཟད་པར་བྱེད་པ་གཉིས་པ། ......….....…..…...... （126）
ལྔ་བ། ཟུག་རྔུ་ཟད་པར་བྱེད་པ་གསུམ་པ། །
（128)
དྲུག་པ། དུག་ནད་སེལ་བའི་རྒྱུད་བཞི་བ། ..…....……………………….…….. （129)
བདུན་པ། འབྱུང་པོ་ཞི་བར་བྱེད་པའི་རྒྱུད་ལྔ་བ། །
（130)
བརྒྱུད་པ། བྱིས་པའི་ནད་གསོ་བའི་རྒྱུད་དྲུག་པ། ། .........…........（132)
དགུ་བ། རྟ་ལྟར་བྱེད་པའི་རྒྱུད་བདུན་པ། ..……………………………………………………….（132)
བཅུ་བ། ལས་ལྔའི་རྒྱུད་བརྒྱད་པ། ..….….…..……….... ........ (133）
བཅུ་གཅིག་པ། རྒྱུད་ཕྱི་མ། །
..………..….....
(134）
མཇུག་བྱང་། ..…........….....
(138）
སྨན་གྱི་རོ་ནུས་བསྟན་པ། ..…….……………………… ཀརྨ་རང་བྱུང་རྡོ་རྗེ། (140）
བཅུད་བསྡུས་ཡང་ཞུན་དང་གསང་སྨན་ནོར་བུའི་དོ་ཤལ་མཛེས་རྒྱན་དྲི་མེད་
གསལ་བའི་ཨ་དར་ཤ ... གཙང་སྨན་ཡེ་ཤེས་བཟང་པོ། (163）
དང་པོ། ཐང་སྦྱོར་བསྟན་པ། ། .............….....…..…...... (164）
གཅིག ཚ་སེལ། ........…............…..…..…..….................. (164）
༡ ཚ་སེལ་ཚིག་ཐུང་། .................…......….............• (168）
གཉིས། གྲང་སེལ། ..…….......………...…..….....….........…..... (170)
༡ གྲང་སེལ་ཆིག་ཐང་། ..…….…..…..........…............... (171)
གཉིས་པ། ཕྱེ་མའི་སྡེ་ཚན་བསྟན་པ། ། .....……....…......... (172)
གཅིག ཚ་སེལ་སྦྱོར་བ། །
•。。。。。。。。。。。。 (172)
• 2•



གསོ་རིག་ཡིག་ཆ་ཉིང་བསྡུས།
•བ•• •••
（186）
གཉིས། གྲང་སེལ་སྦྱོར་བ།
ཆིག་བརྒྱུད་གསང་སྨན་གབ་ཚིག་བདུད་རྩི་འཆི་གསོས་ནོར་བུའི་དོ་ཤལ།
•.….……...........…（194）
རིན་པོ་ཆེའི་རོ་ནུས་ཞུ་རྗེས། ........... གཡུ་ཐོག་ཁྱུང་པོ་རྡོ་རྗེ། （206)
དང་པོ། རིན་ཆེན་སྨན་རིགས་ཀྱི་རོ་ནུས་ཞུ་རྗེས་བསྟན་པ། ..……（208）
གཉིས་པ། རྡོ་སྨན་རིགས་ཀྱི་རོ་ནུས་ཞུ་རྗེས་བསྟན་པ། ..…….….....…...（209）
གསུམ་པ། རྩི་ཤིང་སྨན་གྱི་རོ་ནུས་ཞུ་རྗེས་བསྟན་པ། ..…………………………….（211）
བཞི་བ། སྔོ་སྨན་རིགས་ཀྱི་རོ་ནུས་ཞུ་རྗེས་བསྟན་པ། .....…….…..…...（219)
གསོ་རིག་རྒྱུད་བཞིའི་བླ་མ་བརྒྱུད་པའི་རྣམ་ཐར་བཀའ་རྒྱ་མ་གཙང་རུ་མཚམས་
སུམ་པ་ཛྙཱ་ན་དྷ་རའི་གསུང་འཕྲོས་གྱིམ་ཕྱོགས་འཚོ་བྱེད་གཞོན་ནུ་ལ་
གདམས་པ། ...…….…….......…. སུམ་སྟོན་ཡེ་ཤེས་གཟུངས། （226）
པད་དཀར་ཆུན་པོ་ན་གསུངས་པའི་རིན་པོ་ཆེ་བརྟག་ཐབས།
..……..…..…..….. སློབ་དཔོན་ཧཱུཾ་ཆེན་ཀ་ར། （233）
སྲོག་རླུང་གི་བཅོས་ཚུལ་ཕན་བདེའི་དོ་ཤལ། །
....…..….... འཇམ་དབྱངས་མཁྱེན་བརྩེ་དབང་པོ། （241）
ཁྲག་རླུང་སྟོད་འཚང་གི་བཅོས་ཚུལ་ངོ་མཚར་སྲོག་སྟེར། ...…....（249)
རྡོ་རྗེ་གསུམ་གྱི་བསྙེན་སྒྲུབ་ཀྱི་ཆ་ལག་དབྱུག་བཅོས་རིན་པོ་ཆེ།
...…...…....….….. ལེགས་པ་དཔལ་བཟང་། （255）
རིན་པོ་ཆེ་བརྟག་པའི་གཏམ་ཙིནྟ་མ་ཎིའི་མཛོད་ཁང་།
.......…....….... ཀུན་མཁྱེན་འཇིགས་མེད་གླིང་པ། (271)
དང་པོ། རིན་པོ་ཆེའི་རྣམ་གཞག་སྤྱིར་བཤད་པ། ..……....….……..（271)
• 3 •



དཀར་ཆག
གཉིས་པ། རིན་པོ་ཆེ་བྱེ་བྲག་ཏུ་སྨོས་པ། ........................... (277)
གསུམ་པ། སྐུ་གསུང་ཐུགས་ཀྱི་རྟེན། ..…...…..…... •.......(287)
སྔོ་འབུམ་སྨན་གྱི་གཏེར་མཛོད། ..མིའི་ཉི་མ་མཐོང་བ་དོན་ལྡན།（304）
དང་པོ། སྤྱིའི་རྣམ་གཞག ....…...... •......….........（306）
ལེའུ་དང་པོ། རྒྱལ་བས་བྱིན་གྱིས་བརླབས་པ། ...…….….....….....（306)
ལེའུ་གཉིས་པ། བྱང་ཆུབ་སེམས་ཀྱི་སྨོན་ལམ་ལས་གྲུབ་པ། ..…….…….. (308）
ལེའུ་གསུམ་པ། སེམས་ཅན་རྣམས་ཀྱི་ལས་ལ་གྲུབ་པ།
（309）
ལེའུ་བཞི་བ། རྟེན་འབྲེལ་གྱི་ཚོགས་པ་བསྟན་པ། ..…..…....…..……..（310）
ལེའུ་ལྔ་བ། བཟང་ངན་དབྱེ་བ། .......…...........…...........（311）
ལེའུ་དྲུག་པ། བསིལ་དྲོད་སྤྱིའི་ངོས་འཛིན། .....…..…............ （313)
ལེའུ་བདུན་པ། སྐྱེ་གནས་བསྟན་པ། །
ལེའུ་བརྒྱད་པ། མིང་གི་ངེས་པ་བསྟན་པ། .....…..…..…..…............ （316）
ལེའུ་དགུ་བ། སྔོའི་བོངས་ངེས་པ་བསྟན་པ། ........................
ལེའུ་བཅུ་བ། དབྱིབས་ངོས་བཟུང་བ། ...........….…...........…...（318）
ལེའུ་བཅུ་གཅིག་པ། ཁ་དོག་ངེས་པ། ......................…...... (319）
ལེའུ་བཅུ་གཉིས་པ། དྲི་རྣམས་ངེས་པ། ............................ (319)
ལེའུ་བཅུ་གསུམ་པ། རོ་སྤྱིའི་རྣམ་པར་ངེས་པ། ...…..…....….....（320)
ལེའུ་བཅུ་བཞི་བ། རེག་བྱ་ལ་བརྟག་པ། །
（322)
ལེའུ་བཅོ་ལྔ་བ། གལ་འགགས་འཁྲུལ་སོ་བསྟན་པ། ། .............(322）
ལེའུ་བཅུ་དྲུག་པ། ཐུན་མོང་བརྡ་ཚོམས། •…......…..…….......• （326）
གཉིས་པ། ངོས་འཛིན་རྒྱས་བཤད། ། .................…......（330)
གསུམ་པ། གཉེན་པོ་ནད་ཐོག་སྤྲད་པ། ། .................（330）
（314）
（317）
• 4 •



གསོ་རིག་ཡིག་ཆ་ཉིང་བསྡུས།
དཔེ་སྐྲུན་གསལ་བཤད།
དེ་ཡང་ས་ལའི་སྨན་ལྗོངས་འདི་ནས་འཚར་ལོངས་བྱུང་བའི་རྨད་བྱུང་
གསོ་ བ་ རིག་པའི་ གཞུང་ འདི་ ཉིད་ལ། སློབ་སྦྱོང་དང་། བརྒྱུད་འཛིན།
དར་སྤེལ་གཏོང་རྒྱུ་ནི་ངེད་ཅག་གཞོན་སྐྱེས་གསོ་རིག་སྨྲ་བ་རྣམས་ཀྱིས་འོས་
འགན་ཡིན་ཞིང་། རང་འགན་གཞན་ལ་དཀྲི་རྒྱུ་མེད་པ་ཞིག་ཀྱང་ཡིན། དེ་
ལྟར་ངེད་ཅག་གིས་གསོ་བ་རིག་པ་འདི་ཉིད་སློབ་གཉེར་བྱེད་པའི་བརྒྱུད་རིམ་
ནང་། དཔེ་རྒྱུན་དཀོན་པའི་གནའ་གཞུང་དུ་མར་མཇལ་བའི་སྐལ་བ་ཐོབ་
པར་བརྟེན། གནའ་གཞུང་འདི་དག་པར་དུ་བསྐྲུན་ཏེ་ན་མཉམ་གྱི་སློབ་་་
གྲོགས་རྣམས་ཀྱིས་ཀྱང་ལྟ་ཐུབ་པ་དང༌། དེར་བརྟེན་རང་རེའི་བོད་ཀྱི་གསོ་
རིག་འདི་ཉིད་གོང་སྤེལ་དུ་འགྲོ་བར་ཕན་པ་རེ་ཐོགས་པ་ཅི་མ་རུང་སྙམ་པའི་
ཀུན་སློང་གིས་བསྐུལ་ནས། ལག་ཏུ་སོན་པའི་ དཔེ་རྙིང་ཁ་ ཤས་འདི་་་་་
བསྒྲིགས་ཁུལ་བྱས་ཏེ་ཕུལ་བ་ལགས།
འདིར་འཁོད་པའི་དཔེ་རྙིང་ཁག་ཏུ་གཙང་སྨན་ཡེ་ཤེས་བཟང་པོ་མཆོག་
གིས་མཛད་པའི་ཐིག་ཚད་གསལ་བའི་རྩ་ཚིག་མེ་ལོང་ནོར་བུའི་དོ་ཤལ་མཛེས་
རྒྱན་ཞེས་པ་དང་། བཅུད་བསྡུས་ཡང་ཞུན་དང་གསང་སྨན་ནོར་བུའི་དོ་ཤལ་
མཛེས་རྒྱན་དྲི་མེད་གསལ་བའི་ཨ་དར་ཤ་ཞེས་པ་གཉིས་དང་། འ་ཞའི་མཁན་



དཔེ་སྐྲུན་གསལ་བཤད།
པོ་བྱམས་པ་ངག་དབང་ཚུལ་ཁྲིམས་ལགས་ཀྱིས་མཛད་པའི་མེ་བཙའི་གདམས་
པ་མ་བསྡུས་རྒྱུས་བཤད་གསལ་སྟོན་ཤེལ་དཀར་མེ་ལོང་། འཚོ་བྱེད་དཔལ་
ལྡན་རྒྱལ་མཚན་གྱིས་མཛད་པའི་གོང་སྨན་དཀོན་མཆོག་ཕན་དར་གྱི་རྣམ་ཐར་
སྙིང་གི་མུན་སེལ། ཀརྨ་ཚེ་དབང་ཀུན་ཁྱབ་ལགས་ཀྱིས་མཛད་པའི་རྒྱ་ནག་
ལུགས་ཀྱི་རེག་པ་རྩ་ལ་བརྟགས་པའི་གསར་འགྱུར། ཀརྨ་རབ་འབྱོར་ལགས་
ཀྱིས་མཛད་པའི་མ་རིག་རྒྱུ་བྱས་དུག་གསུམ་རང་གཟུགས་འཆི་བདག་ཞགས་པ་
གཅོད་པའི་ཤེས་རབ་རིག་པའི་རལ་གྲི་ཕྱུང་བརྒྱག བུ་སྟོན་རིན་ཆེན་གྲུབ་
མཆོག་གིས་མཛད་པའི་སྦྱོར་བ་བརྒྱ་པའི་མཆན། ཀརྨ་རང་བྱུང་རྡོ་རྗེ་མཆོག་
གིས་མཛད་པའི་སྨན་གྱི་རོ་ནུས་བསྟན་པ། གཡུ་ཐོག་ཁྱུང་བོ་རྡོ་རྗེས་མཛད་
པའི་རིན་པོ་ཆེའི་རོ་ནུས་ཞུ་རྗེས་བསྟན་པ། སུམ་སྟོན་ཡེ་ཤེས་གཟུངས་ཀྱིས་
མཛད་པའི་གསོ་རིག་རྒྱུད་བཞིའི་བླ་མ་བརྒྱུད་པའི་རྣམ་ཐར་བཀའ་རྒྱ་མ་གཙང་
རུ་མཚམས་སུམ་པ་ཛྙཱ་ན་དྷ་རའི་གསུང་འཕྲོས་གྱིམ་ཕྱོགས་འཚོ་བྱེད་གཞོན་ནུ་ལ་
གདམས་པ། སློབ་དཔོན་ཧཱུཾ་ཆེན་ཀ་རས་མཛད་པའི་པད་དཀར་ཆུན་པོ་ན་
གསུངས་པའི་རིན་པོ་ཆེ་བརྟག་ཐབས། འཇམ་དབྱངས་མཁྱེན་བརྩེ་དབང་
པོས་མཛད་པའི་སྲོག་རླུང་གི་བཅོས་ཚུལ་ ཕན་བདེའི་དོ་ཤལ། ལེགས་པ་་་
དཔལ་བཟང་མཆོག་གིས་མཛད་པའི་རྡོ་ རྗེ་གསུམ་གྱི་བསྙེན་སྒྲུབ་ཀྱི་ཆ་ལག་
དབྱུག་བཅོས་རིན་པོ་ཆེ། ཀུན་མཁྱེན་འཇིགས་མེད་གླིང་པས་མཛད་པའི་
རིན་པོ་ཆེ་བརྟག་པའི་གཏམ་ཙིནྟ་མ་ཎིའི་མཛོད་ཁང་། མིའི་ཉི་མ་མཐོང་བ་
དོན་ལྡན་གྱིས་མཛད་པའི་སྔོ་འབུམ་སྨན་གྱི་གཏེར་མཛོད་བཅས་བཅོ་ལྔ་ལས་
• 2 •



གསོ་རིག་ཡིག་ཆ་ཉིང་བསྡུས།
འདུས་པ་ཞིག་ཡིན་གཤིས། ངེད་ཅག་གིས་ཁ་བྱང་དུ་གསོ་བ་རིག་པའི་བསྟན་
བཅོས་ཁག་ལས་ལེགས་རྩོམ་ཁོལ་ཕྱུང་རྣམས་ཉིང་བསྡུས་སུ་བཀོད་པ་བདུད་
རྩིའི་ཐིགས་པ་ཞེས་བཏགས་པའི་དེབ་འདི་བསྒྲིགས་པ་ཡིན། །
གསོ་རིག་དཔེ་ཚན་འདི་དག་ལེགས་སྒྲིག་ཞུ་སྐབས་མ་དཔེ་ལ་བཅོས་ལྷད་
མི་འབྱུང་བའི་ཆེད་དུ་ལག་སོན་བྱུང་བའི་ཡིག་ཆ་དག་ལ་རང་ནུས་ཅི་ལྕོག་གིས་
དཔྱད་བསྡུར་བྱས་ཡོད་དེ། ཡིག་ནོར་མངོན་གསལ་ཅན་ལ་དག་བཅོས་བྱས་
ཏེ་ཟླ་ཁྱིམ་དུ་བཀོད་པ་དང་། ཡིག་ནོར་ཡིན་པར་སྙམ་རུང་ཐག་མ་ཆོད་པར་
ཐེ་ཚོམ་ཅན་དུ་ལུས་པ་དག་རང་སོར་བཞག་ཡོད། ལྟ་ཀློག་བདེ་པའི་ཆེད་དུ་
དཀར་ཆག་ཅུང་ཟད་འགོད་ཁུལ་བགྱིས་ཡོད། འོན་ཀྱང་ངེད་ཅག་ལ་སྐྱེས་
སྦྱངས་ཀྱི་ཡོན་ཏན་ཉག་ཕྲ་བས་དབང་གིས། ཆད་ལྷག་ནོར་གསུམ་གྱི་ནོངས་
ཚོགས་ཅི་ནས་ཀྱང་མཆིས་སྲིད་པས། གཟུ་བོར་གནས་པའི་མཁྱེན་ལྡན་གྱི་
མཁས་དབང་དང་བརྩེ་ལྡན་གྱི་ཀློག་པ་པོ་རྣམས་ཀྱིས་དག་བཅོས་དང་ཡོ་བསྲང་
མཛད་པའི་རེ་བ་ཞུ།
དག་སྒྲིག་པས།
སྤྱི་ལོ ༢ ༠༠(༦ལོའི་ཟླ༡༠ པར་གཙོས་ནས།
• 3 •



གསོ་རིག་ཡིག་ཆ་ཉིང་བསྡུས།
༄༅། །ཐིག་ཚད་གསལ་བའི་རྩ་ཚིག་མེ་ལོང་
ནོར་བུའི་དོ་ཤལ་མཛེས་རྒྱན་
ཞེས་བྱ་བ་བཞུགས་སོ། །
གཙང་སྨན་ཡེ་ཤེས་བཟང་པོ།
ཨོཾ་ཨཱ་ཐཱ། རྨད་དུ་བྱུང་བ་གསང་བ་བསམ་གྱིས་མི་ཁྱབ་ངོ་མཚར་བདུད་
རྩིའི་གཏེར་གྱིས་རབ་ཏུ་གང༌། །
འགྲོ་རྣམས་ལས་ཉོན་དབང་གི་ཟུག་རྔུའི་འཇིགས་སེལ་ཐུགས་བསྐྱེད་སྨོན་
ལམ་རླབས་པོ་ཆེ། །
མཚན་ཙམ་ཐོས་པས་སྒྲིབ་བྲལ་བདུད་ནད་དཔུང་འཇོམས་སྲིད་གསུམ་
དཔེ་ཟླ་མ་མཆིས་སྨན་པའི་རྒྱལ། །
མཚན་དཔེའི་རྒྱན་རྫོགས་སྟོབས་བཅུ་མངའ་བ་སྙིགས་མའི་མགོན་པོ་རྒྱལ་
ཀུན་སྤྱི་གཟུགས་དེ་ལ་འདུད། ། །
གང་གི་བྱིན་རླབས་ནུས་མཐུ་ཡི། །
རྒྱ་བོད་མཁས་དབང་དུ་མ་ལ། །
• 1 •



ཐིག་ཚད་གསལ་བའི་རྩ་ཚིག་མེ་ལོང་ནོར་བུའི་དོ་ཤལ་མཛེས་རྒྱན།
སྙིང་ནས་མི་ཕྱེད་དད་པ་ཡིས། །
སྒོ་གསུམ་གུས་པས་བདག་ནི་འདུད། །
ཅེས་མཆོད་པར་བརྗོད་པས་སྔོན་བསུས་ཏེ་འགྲོ་མཆོག་གཙོ་བོར་གྱུར་
པའི་མིའི་ལུས་རྟེན་རྣམ་པར་དག་པ་རྣམས་མ་རིག་པའི་དབང་གིས་དུག་གསུམ་
ཡོད་ཀྱང་རྐྱེན་དང་མ་འཕྲད་པའི་དབང་གིས་ཉེས་པ་གསུམ་འཕེལ་ཟད་་་་་
འཁྲུགས་གསུམ་གྱིས་མ་བསླད་པའི་ལུས་ཐ་མལ་དུ་གནས་ནས་རྣམ་པར་མ་གྱུར་
བའི་ལུས་ཡིན་ཀྱང༌། ཟས་སྤྱོད་གདོན་སོགས་ཀྱི་རྐྱེན་གྱིས་སྐད་ཅིག་ཉིད་ལ་
ལུས་དེ་ཐ་མལ་བ་མ་ཡིན་པའི་རྣམ་པར་གྱུར་པའི་ལུས་ནད་ཅན་དུ་སོང་བ་ལ།
མདོ་སྡེ་རྒྱན་ལས། ལུས་ཅན་དག་གི་ལས་རྣམས་ནི། །བསྐལ་བ་བརྒྱར་ཡང་
ཆུད་མི་ཟ། །ཚོགས་ཤིང་དུས་ལ་བབ་པ་ན། ། འབྲས་བུ་ཉིད་དུ་སྨིན་པར་་་་
འགྱུར། ། ཞེས་དང༌། ཚད་མ་རྣམ་འགྲེལ་ལས། རྒྱུ་ཚོགས་པ་ལས་འབྲས་
སྐྱེས་པ། །རྗེས་སུ་དཔོག་པ་གང་ཡིན་དེ། །ཞེས་དང༌། བཤད་པའི་རྒྱུད་ལས།
ཚེ་འདིའི་ཉེས་དང་སྔོན་གྱི་ལས་ལས་བྱུང་། །དེ་གཉིས་འདྲེས་ལས་བྱུང་དང་
རྣམ་པ་གསུམ། །དང་པོ་རྒྱུ་རྐྱེན་འཛོམས་ལས་འབྱུང་བ་སྟེ། །ལས་སྐྱེས་རྒྱུ་མེད་
པ་ལས་དཀྱེལ་ཆེ་བ། །རྒྱུ་ཆུང་དཀྱེལ་ཆེ་ཉེས་ལས་འདྲེས་པ་ཡིན། །ཞེས་སོགས་
རྒྱ་ཆེར་གསུངས་པ་ལྟར་ནད་ཀྱི་རིགས་ལུས་ཀྱི་སྟོད་སྨད་དང་ཕྱི་ནང་བར་གསུམ་
ཡན་ ལག་ གང་ ན་ ཡོད་པའི་ ཐོག་ མར་ ཡུལ་ དེ་ རང་ངོ་ ཤེས་ དགོས་ པ་ དང་།
ཁྱད་པར་གློ་བུར་རྐྱེན་གྱིས་མཚོན་རྨ་སོགས་གནོད་པའི་རིགས་གང་ཡིན་ཀྱང་
གནད་དང་གསང་སོགས་ཀྱི་ཡུལ་མ་འཆུག་པར་ངོ་ཤེས་དགོས། དེ་རྣམས་
• 2 •



གསོ་རིག་ཡིག་ཆ་ཉིང་བསྡུས།
ཤེས་པར་བྱེད་པ་ལ། མན་ངག་རྒྱུད་ཆེན་བྱང་ཆུབ་ངེས་པ་དགོས་པ་འདུག་
ཡིན་ཀྱང་མན་ངག་རྒྱུད་ནི་རྒྱ་ཆེ་རིང་དྲགས་ནས་གླེགས་བམ་མཐོང་བ་ཙམ་གྱིས་
སྐྲག་ནས་འདི་འདྲའི་ལག་ལེན་མཐོང་གོམས་འདི་ཕྱོགས་སུ་མ་དར་བ་འདུག་
པས་འདི་འདྲའི་དམར་ཁྲིད་ཟིན་བྲིས་རེའུ་མིག་ཆ་ཚང་ཞིག་སྒྲིག་འདོད་ཐོག
བསྟན་འཛིན་ཆོས་ཀྱི་རྒྱལ་པོའི་གདུང་བརྒྱུད་བསྟན་པའི་སྦྱིན་བདག་རྩ་ལག་
དམ་པ་འདིར་གོང་མ་བདག་པོ་ཆེན་པོས་གཟེངས་བསྟོད་མཆོག་ཏུ་ཟིན་པའི་
མཚན་ཇུན་ཝང་ངག་དབང་བསྟན་འཛིན་དར་ རྒྱས་ཞེས་ སམ་ མཚན་གཞན་
ལེགས་བཤད་མཁས་པའི་བློ་གྲོས་ཞེས་འབོད་པ་འདི་ཉིད་སྤྱིར་ཤེས་བྱ་རིག་
གནས་མཐའ་དག་ལ་སྔོན་གོམས་བག་ཆགས་ཡོད་པ་རིམ་པར་གསལ་བཞིན་ངོ་
མཚར་བའི་དད་པ་དང་བཅས་སྣང་ཡིད་དྲངས་པའི་བསྐལ་བ་དང་ལྡན་པར་མ་
ཟད། ཁྱད་པར་གཞན་ཕན་གསོ་བ་རིག་པ་འདི་ཉིད་ལ་ཐུགས་ཞེན་ལྷག་པར་
ནན་ཆེ་བས་སྐྱེ་འགྲོ་ནད་མུན་གྱིས་གཟིར་བ་རྣམས་ལ་མི་འཇིགས་སྐྱབས་ཀྱི་སྦྱིན་
པ་གྱ་ནོམ་པ་གནང་བ་དང་གནང་བའི་རང་བཞིན་མཁས་པའི་དབང་པོ་འདི་
ཉིད་ནས་ཚིག་གོ་མ་ལོག་པ། གཞན་དོན་ལ་འགྲོ་བའི་རིག་བྱེད་ཡོད་ན་་་་
བསྒྲིགས་རྩོམ་རེ་གྱིས་དང་གསུངས་བཀའ་ཕེབས་པ་ལྟར། ཐུབ་ན་ཡིད་སྤྲོ་
དགའི་རང་བཞིན་ཡིན་ཅེས་དང་། དེའི་སྔོན་ལ་ཡང་སློབ་མ་ཁ་ཤས་ནས་ཀྱང་
འདི་བཞིན་དགོས་ཚུལ་བྱུང་བ་དང་། སྐྱེ་འགྲོའི་དོན་དུ་ཡང་འགྲོ་ཤས་ཆེ་སྙམ་
ནས། མན་ངག་རྒྱུད་ཀྱི་བྱང་ཁོག་ཡན་ལག་མགོ་སྐེ་སོགས་ཀྱི་རྟགས་བཅོས་
རྒྱུས་བཤད་རྣམས་བོར་ནས་ཕྱི་ནང་བར་གྱི་ཡུལ་གཉན་པའི་རིགས་དང་ཤ་་



ཐིག་ཚད་གསལ་བའི་རྩ་ཚིག་མེ་ལོང་ནོར་བུའི་དོ་ཤལ་མཛེས་རྒྱན།
གནད་རྩ་གནད་རུས་གནད་ཆུ་བའི་གནད་ཚིལ་གནད་གཏར་རྩ་མེ་དམིགས།
གསང་སོགས་ཀྱི་ཟིན་བྲིས་རྩ་ཡིག་དང་དེའི་རང་འགྲེལ་དང་རེའུ་མིག་བཅས་
སྟོན་པ་ལ། མགོའི་ལེའུ་དང་། སྐེའི་ལེའུ་དང༌། བྱང་ཁོག་གི་ལེའུ་དང༌།
ཡན་ལག་གི་ལེའུ་དང་། གཏར་གའི་ལེའུ་དང་། མེ་བཙའི་ལེའུ་དང་དྲུག་
ལས།
• 4 •



གསོ་རིག་ཡིག་ཆ་ཉིང་བསྡུས།
དང་པོ་མགོའི་ལེའུ།
དང་པོ་མགོའི་ལེའུ་ལ་མགོའི་དབྱིབས་དང་། ཀླད་པ་དང་། ཤ་་་
གནད་དང་། རྩ་གནད་དང་། རུས་གནད་དང་ལྔ་ལས།
དང་པོ་མགོ་ཡི་དབྱིབས་བདུན་གྱི་རིམ་པ་ནི། རླུང་མགོ་སྤྱི་བོ་རིང་ལ་
འཇོང་བ་ཡིན། །དེ་བཞིན་ལྟག་འབུར་མཁྲིས་པའི་མགོ་བོ་ཡིན། །སོག་པ་ལྟ་བུ་
བད་ཀན་མགོ་བོ་ཡིན། །གྲུ་བཞི་རླུང་མཁྲིས་ལྡན་པའི་མགོ་བོ་ཡིན། ། ཟླུམ་པོ་
བད་མཁྲིས་ལྡན་པའི་མགོ་བོ་ཡིན། །འཕྲེད་ཉལ་བད་རླུང་ལྡན་པའི་མགོ་བོ་
ཡིན། །གཡས་གཡོན་འཇོང་པ་འདུས་པའི་མགོ་བོ་ཡིན། །དང་པོ་བཟང་ལ་ཕྱི་
མ་རིམ་པས་དམན། ། །
གཉིས་པ་ཀླད་པའི་རིམ་པ་སྟོན་པ་ནི། ། ཤ་ཀླད་མར་ཀླད་བུང་ཚང་ཀླད་
པ་དང་། །ཕྲུམ་ཀླད་ཞོ་ཀླད་འོ་ཀླད་ཆུ་ཀླད་རྣམས། །རིམ་པས་དང་པོ་བཟང་
ལ་ཕྱི་མ་དམན། །དེ་ཕྱིར་མགོ་དང་ཀླད་པ་རིམ་པ་ནི། །དང་པོ་སྐྱོན་ཆུང་ཕྱི་མ་
རིམ་པས་ཆེ། །
གསུམ་པ་མགོ་ཡི་ ཤ་གནད་སྟོན་པ་ལ། །སྤྱི་བོའི་གཙུག་ ཤ་ཞག་སྒོར་་་
འཁྱིལ་འདྲ་སྟེ། ། ལྟག་པའི་ཤ་ནི་ཉ་སྡང་གཤིབ་འདྲ་སྟེ། ། མཚོགས་མའི་ཤ་ནི་
གཞུ་ཤུལ་བཏང་འདྲ་སྟེ། །མུར་གོང་ཤ་གཉིས་ལུག་མཁལ་བརྩེགས་འདྲ་སྟེ། །
མགོ་ལ་གཉན་ཤ་ཤ་གནད་རྣམ་ལྔའོ། །
• 5 •



ཐིག་ཚད་གསལ་བའི་རྩ་ཚིག་མེ་ལོང་ནོར་བུའི་དོ་ཤལ་མཛེས་རྒྱན།
བཞི་བ་མགོ་ཡི་རུས་གནད་སྟོན་པ་ལ། །ཐོད་མཚམས་ཕྱོགས་བཞི་སྡུད་སྒོ་
རྣམ་པ་བཞི། །རྣ་ལྷན་གཉིས་དང་མིག་འབོར་རྣམ་པ་གཉིས། ། མཁུར་ཚོས་
གཉིས་དང་ཟ་འགྲམ་རྣམ་པ་གཉིས། །མཚོགས་མའི་སྲུབས་དང་ལྟག་རུས་རྣམ་
པ་གཉིས། །མགོ་བོའི་རུས་གནད་བཅུ་བཞི་དེ་ལྟར་ཡིན། ། །
ལྔ་བ་མགོ་ཡི་རྩ་གནད་སྟོན་པ་ལ། ། རྩེ་ནག་གཉིད་ལོག་ལས་བྱུང་གྱེན་དུ་
རྒྱུག། དེ་སྟེང་ཁྱབ་པའི་སྤྱི་བོའི་རེ་ཐག་བཞི། །སྤྱི་བོའི་ཉེ་འདབ་ཚངས་པའི་སྐུད་
པ་གཅིག།ལྟག་རུས་མཁུར་ཚོས་ཀླད་པའི་སྲུབས་ནས་རྒྱུག།འདུས་སོ་ཕྱི་ནང་རྒྱུག་
པ་རྣམ་པ་བཞི། །དེ་བདུན་འཚོ་བྱེད་དར་རྩ་ཡིན་པར་བཤད། ། ལྟག་པའི་སྤུ་
འཁྱིལ་འཇའ་བྱེད་རྣམ་པ་གཉིས། །ཆུ་ལེབ་ཕན་ཚུན་འགྲམ་ན་ཕྲུ་གུ་གཉིས། །
རྣ་ཤལ་འོག་ན་གྲུ་གུ་རྣམ་པ་གཉིས། ། ཟ་འགྲམ་སྟེང་གི་ སོ་རྩ་འདར་བྱེད་་་་
གཉིས། །རྐན་གྱི་དབུས་ན་འཕར་རྩ་གསུམ་མདོ་རེ། །དེ་ལྟར་བཅུ་དྲུག་ཀླད་
པའི་རྩ་རུ་བཤད། །སྡུད་སྒོ་གཉིས་དང་དེ་དབུས་རུས་རྩ་གསུམ། །གཙུག་དང་
མཚོགས་མ་སྨིན་དབུས་ལྟག་རུས་བཞི། ། མཁུར་ཚོས་གཉིས་ཀྱི་ཟེར་ རྩི་རྣམ་
གཉིས་ཏེ། །རྣ་ལྷན་སྟེང་གི་འཕྲེད་ཉལ་རྣམ་པ་གཉིས། །ངེས་མེད་ལྷ་བའི་རུས་
རྩ་རྣམ་པ་གསུམ། །དེ་ལྟར་བཅུ་བཞི་རུས་པའི་རྩ་རུ་བཤད། །ཤ་ཡི་རྩ་ནི་འདི་
བཞིན་ཡིན་པར་ངེས། །ལྟག་པའི་ཟུར་ན་ལྟག་རྩ་ནག་པོ་གཉིས། །མཚུལ་བའི་
འགྲམ་གྱི་འཕར་རྩ་གཡས་གཡོན་གཉིས། །སྨིན་མའི་འཇུག་གི་མིག་རྩ་རྣམ་པ་
གཉིས། །དེ་ལྟར་བཅུ་བཞི་ཤ་ཡི་རྩ་རུ་བཤད། ། སྒྲིལ་བས་རྩ་གནད་དངོས་པོ་
བཞི་བཅུ་བཞི། །གནད་ཀྱི་རྣམ་གྲངས་དྲུག་ཅུ་རྩ་གསུམ་མོ། །
• 6 •



གསོ་རིག་ཡིག་ཆ་ཉིང་བསྡུས།
གཉིས་པ་སྐྱེ་ཡི་གནས་ལུགས།
གཉིས་པ་སྐྱེ་ཡི་གནས་ལུགས་སྟོན་པ་ནི། ། ཤ་གནད་རྩ་གནད་རུས་གནད་
ཆུ་བའི་གནད། ། ས་བཅད་བཞི་ལས་དང་པོ་ ཤ་གནད་ནི། ། གྲེ་བའི་གཡས་་
གཡོན་རྒྱ་ཤ་ཀ་འདྲ་གཉིས། །ཨོལ་གོང་མིད་པའི་བར་ན་ཤ་གནད་གཉིས། །དེ་
ལྟར་སྐེ་ལ་ཤ་གནད་རྣམ་བཞི་སྟེ། །
སྐེ་ལ་རྩ་ཡི་གནད་རྣམས་འདི་ལྟར་ཏེ། །དར་གྱི་དཔྱངས་ཐག་བཅུ་གསུམ་
སྦས་པའི་རྩ། །འཇའ་བྱེད་རཏྣ་སྦུ་གུ་ཆུ་རྩ་དྲུག། ཨོལ་གོང་མིད་པའི་བར་ན་ཡར་
ལ་རྒྱུག།སྙིང་རྩ་གསེར་གྱི་སྐུད་པ་ཤ་རུ་གཉན། །དེ་ཡི་གཡས་གཡོན་ཚོན་རེ་ས་ན་
ཡར། །གཉིད་ལོག་རྩེ་འདྲ་གཉིས་གཤིབ་རྣམ་པ་བཞི། །དེ་ནས་ཕུན་རེར་ཕྱི་ལ་
བཅལ་བ་ན། །རྩེ་ནག་སྦོམ་ཁེངས་རྩེ་ཆེན་རྣམ་པ་གཉིས། །དེ་ནས་ཕུན་རེར་ཕྱི་
ལ་བཅལ་བ་ན། །རྩེ་ཆུང་ཞེས་པ་གཏར་རྩའི་གཙོ་བོ་གཉིས། །དེ་ལྟར་ཉི་ཤུ་རྩ་
བརྒྱད་རྩ་གནད་དོ། །
བྱ་འདབ་བཞི་དང་རུས་མཁར་གཅིག་ཏུ་རྩིས། ། སྐེ་ལ་རུས་པའི་གནད་ནི་
རྣམ་པ་ལྔ། །
སྐེ་ལ་ཆུ་ལེབ་གནད་ནི་རྣམ་གཉིས་ཏེ། །འཇིང་བའི་ཆུ་བ་གཡས་གཡོན་
ཆུ་ལེབ་བོ། །སྐྱེ་ལ་གནད་ཀྱི་རྣམ་གྲངས་སུམ་ཅུ་དགུ།
གསུམ་པ་བྱང་ཁོག་སྟོད་སྨད།



ཐིག་ཚད་གསལ་བའི་རྩ་ཚིག་མེ་ལོང་ནོར་བུའི་དོ་ཤལ་མཛེས་རྒྱན།
གསུམ་པ་བྱང་ཁོག་སྟོད་སྨད་གནས་ལུགས་ནི། །རྟེན་པ་རུས་དང་གཡོག་
པ་ཤ་གནད་དང༌། །གཉན་པ་དོན་སྣོད་སོར་ཚོན་ཕྱག་ཚད་དང་། །ས་བཅད་
ཡུལ་དང་རྩ་གནད་རུས་གནད་དང༌། །ཚིལ་གནད་གསང་མིག་ཆུ་བ་ལ་སོགས་
པ། །ས་བཅད་རྣམ་པ་བཅུ་རུ་བཤད་པ་ཡིན། །
དང་པོ་རྟེན་པ་རུས་པའི་གནས་ལུགས་ནི། །སྒལ་ཚིགས་བྲང་རུས་རྩིབ་མ་
ལྷ་རུ་རྩེ། །སྒྲོག་རུས་སྤྱི་དང་སོག་པ་གཞུག་ཆུང་བརྒྱད། །ཚིགས་ལ་མཁར་དང་
མཁར་མཚམས་རྣམ་པ་བཞི། །དེ་དག་ལུས་ཀྱི་གཞི་རྟེན་གུར་ཕུབ་འདྲ། །
, གཉིས་པ་གཡོག་པ་ཤ་གནད་སྟོན་པ་ནི། ། སྒལ་འདབ་བཤུལ་ཤ་ནག་པོ་
ཕྱི་ནང་བཞི། །ནུ་ཤ་གཉིས་དང་རྟ་ཤ་གཉིས་དང་བཞི། །གཞག་ཤ་ཕྱི་ནང་
དཀར་ནག་རྣམ་པ་བཞི། ། གཉའ་ཤ་གཉིས་དང་འདར་ ཤ་རྣམ་པ་གཉིས། །
འགྲོས་ཤ་གཉིས་དང་ཤ་གནད་བཅོ་བརྒྱད་དོ། ། །
གསུམ་པ་གཉན་པ་དོན་སྣོད་གནས་ལུགས་ནི། །སྙིང་ནི་རྒྱལ་བོ་ཚེ་སྲོག་
སེམས་ཀྱི་རྟེན། །བུ་ལྔ་རྒྱལ་སྲས་མ་ལྔ་བློན་གྱི་ཚུལ། ། གློ་མའི་ཕང་ན་སྙིང་ནི་བུ་
ཐོག་འདྲ། ། མཆིན་དྲི་དཀར་བོ་དར་དཀར་ཡོལ་བ་འདྲ། །མཆིན་པ་བྲག་་་
གཡང་གཟར་འདྲ་གྱེན་དུ་སླང་། །མཚེར་བ་མཐའ་མཐུག་དཀྱིལ་སྲབ་འཁུར་བ་
འདྲ། །མཁལ་མ་གཡས་གཡོན་གྱད་པ་གདུང་འདེགས་འདྲ། །ཕོ་བ་ཟས་སྣོད་
ལ་ཕུག་སུལ་བཞི་འདྲ། །མཁྲིས་པ་མཆིན་འདབ་གསེར་རྐྱལ་བཀལ་བ་འདྲ། །
ལོང་ཁ་གསུམ་འཁྱོག་གསེར་སྦྲུལ་ལྕག་བྲབ་འདྲ། །རྒྱུ་མ་སྟོད་སྨད་ཡུར་བ་ཆུས་
བཀང་འདྲ། །གཉེ་མ་ལོང་འབྲེལ་གཡང་བཞག་བསྐོར་བ་འདྲ། ། ཚིལ་ཤུལ་
•8 •



གསོ་རིག་ཡིག་ཆ་ཉིང་བསྡུས།
དཀར་ནག་ལྕགས་སྦྲུལ་དཀྱུས་པ་འདྲ། ། ལྒང་ཕུག་ཁ་ནི་ཐུར་བལྟས་ཆུ་རྐྱལ་
འདྲ། །བསམ་སེའུ་རྩ་ནི་མདུད་པ་ཤ་རྨེན་འདྲ། །དེ་དག་གཉན་པས་འཆི་བའི་
གནད་དུ་བསྟན། །
བཞི་བ་ཚོན་སོར་ཆག་སོགས་གནས་ལུགས་ནི། །བསྟན་བཅོས་ཆེན་པོ་སོ་
མ་རཱ་ཛཱ་ལས། །ཚད་ཀྱི་རིགས་ལ་ལྷག་ཆད་མེད་པ་གཅེས། །ཞེས་སོགས་རྒྱ་ཆེར་
གསུངས་དོན་སེམས་བཞག་ནས། །ཚད་ལ་ཆེ་ཆུང་ཡ་ཡོ་འཆོར་མི་ཉན། །ཚད་
ལ་གོང་མ་མཁས་དབང་རྣམ་པ་ཚོས། ། ཕྱག་ལེན་ཅུང་ཟད་མི་འདྲ་ཡོད་ན་་་་
ཡང་། །རང་ལུགས་བཻཌཱུརྱ་སྔོན་པོ་ཚད་དུ་བཟུང༌། རང་ཉིད་ལག་པའི་མཐེ་
བོང་ཚིགས་པ་ནས། །སེན་མོའི་དྲེག་མཚམས་རང་ཚོན་གང་དུ་བཤད། །ཚོན་
ཕྱེད་སོར་ལ་ དེ་ ཕྱེད་ཕུན་དུ་འདོད། ། སོར་བཞི་ཆག་གང་སོར་ལྔ་མཁྱིད་དུ་
འདོད། །སོར་དྲུག་མཛུབ་གང་བཅུ་གཉིས་མཐོ་རུ་འདོད། །མཐོ་དོ་ཁྲུ་གང་ཁྲུ་
བཞི་འདོམ་གང་ཡིན། །ཚད་ལྡན་རྣམས་ལ་འདི་བཞིན་འཁྲུལ་མེད་འོང་། །
ལྔ་བ་ས་བཅད་ཡུལ་གྱི་གནས་ལུགས་ནི། ། ཁོད་མཉམ་སྟན་ལ་ལུས་་་་
བསྲངས་སྐྱིལ་ཀྲུང་འདུག། སྒལ་ཚིགས་བསྲངས་ལ་མགྲིན་པ་ཨེན་ཙམ་སྒུར། །
དཔུང་གཉིས་རྒོད་གཤོག་ལྟར་དུ་ཕྱིར་ལ་དགྱེ། །ལག་གཉིས་པུས་མོའི་ལྷ་ངར་
སླེབས་ཙམ་བཀབ། །དཔུང་འཛུམ་གཉིས་ནི་རྒྱབ་མདུན་གནམ་ཐིག་གདབ། །
ཨན་སྟོང་གཞུག་ཆུང་སྐེ་སྟོང་མཚན་མའི་སྟེང་། །མདུན་རྒྱབ་གཉིས་སུ་མ་་་་
འདུས་གཞུང་ཐིག་གདབ། །བྱང་ཁོག་སྟོད་སྨད་མཆིན་དྲིས་དབྱེ་བ་སྟེ། ། ལྷུན་
རུས་འབྲེལ་མཚམས་ཚིགས་པ་བཅུ་གསུམ་བར། །ཆུ་བབས་ཐིག་གདབ་མཆིན་
• 9 •



ཐིག་ཚད་གསལ་བའི་རྩ་ཚིག་མེ་ལོང་ནོར་བུའི་དོ་ཤལ་མཛེས་རྒྱན།
དྲི་ནག་པོའི་ཡུལ། །ཚིགས་པ་བརྒྱད་ནས་རྩིབས་རིང་གྱེན་ཚོན་གང་། ། ཡོལ་
གྱིས་བཅད་པ་མཆིན་དྲི་དཀར་པོའི་ཡུལ། །རྩིབས་སྟེང་དཀར་ནག་མཚམས་དེ་
ཁྲ་བོར་འདོད། །སྟོད་སྨད་དོན་སྣོད་ཡུལ་སྐལ་ཐིག་གིས་བཅད། །སྟོད་ན་གློ་བ་
མ་བུ་སྙིང་དང་གསུམ། ། གློ་མ་རྒྱབ་ལ་བུ་དང་སྙིང་རྣམས་མདུན། །ཚིགས་པ་
བཞི་ནི་གྱེན་གསེགས་ཆག་གང་བ། །བརྒྱད་པ་ཐུར་གསེགས་མཛུབ་གང་བཅལ་
བའི་ས། །གྲུ་བཞིར་ཐིག་གདབ་དེ་ཡིས་གྲྭ་བཞིར་བཅད། །དབུས་མ་གསུམ་ཆ་
གསུམ་གཉིས་དེ་དབུས་བཅལ། ། སྟག་མགོ་སྒང་རྩིབས་ ཤམ་དང་ཟགས་སྣ་་་
ལྔ། ། གློ་བ་མ་ལྔའི་ཡུལ་དུ་འདོད་པ་ཡིན། །ནུ་མ་གཉིས་ནས་ནང་དུ་ཚོན་གང་
བསྐུམ། །སྐེ་སྟོང་ཙ་ར་ཁུང་ནས་སོར་བཞིའི་འོག། གྲུ་གསུམ་ཐིག་གདབ་དབུས་
ན་རྒྱལ་བོ་སྙིང་། ། ནུ་མ་གཉིས་ནི་སྐྱེ་སྟོང་སོར་དེའི་སྣེ། །ཐིག་གདབ་ཤམ་སྣེ་
འཕྲེད་ཐིག་གདབ་པ་དེ། ། སྣེ་མོ་མཛོ་སྣ་དེ་འོག་གཡས་གཡོན་གཉིས། །བྱ་ཁབ་
དང་ནི་དེ་འོག་ཐུག་ཁབ་དང༌། །དེ་འོག་སྟེ་མིག་དེ་འོག་དགྲ་ལྕེ་ལྔ། ། གློ་བུ་སྙིང་
གི་ཡུལ་དུ་འདོད་པ་ཡིན། །ནུ་མ་གཉིས་ནི་ཕྱིར་ལ་སོར་གཉིས་བཅལ། །དེ་ནས་
ཐུར་དུ་སོར་གང་བཅལ་བ་ན། །ཕྱིར་ལ་ཚོན་གང་བཅལ་ནས་སྐེ་སྟོང་ནང་། །
གྲུ་གསུམ་ཐིག་གདབ་བློ་མའི་མཐའ་ཆགས་ཡིན། །ཐིག་དེའི་སྣ་ནས་སྒྲོག་རུས་
སྣེ་མོར་གདབ། ། སྟོང་བ་ཕུག་རོན་ཤོང་བའི་གསང་སྟོང་ཡིན། ། ནུ་མ་བྲང་་
དཀྱིལ་ཐིག་ཚད་ལྷེན་སྣ་ནས། །ཕོ་བའི་ཟུར་འཐེན་དེ་ནས་ལྟེ་བར་གདབ། །
དཔངས་སུ་སོར་བརྒྱད་ཞེང་སོར་བཅུ་གཉིས་ཏེ། །ཟས་སྣོད་ཕོ་བའི་ཡུལ་དུ་
བཤད་པ་ཡིན། ། ལག་གཡས་གུང་སོར་གཉིས་ཀྱིས་རྣ་གཤམ་བཟུང་། །གྲུ་མོས་
• 10 •



གསོ་རིག་ཡིག་ཆ་ཉིང་བསྡུས།
གར་སླེབས་མཆིན་པའི་ཡུལ་དུ་འདོད། ། རྩིབ་ཐུང་གཡོན་ནས་ཕོ་ཟུར་མཛུབ་
བཅལ་བའི། ། དཔངས་སུ་སོར་ལྔ་མཚེར་བའི་ཡུལ་དུ་འདོད། །ཕོ་ གས་་་་
དབུས་ནས་གཡས་སུ་སོར་བདུན་ན། ། དཀྱུས་སུ་སོར་དྲུག་ཞེང་གསུམ་མཁྲིས་
པའི་ཡུལ། །ལྟེ་བའི་གོང་འོག་ཚོན་རེ་དཀྱུས་ཚོན་བརྒྱད། །ལོང་གི་ཡུལ་ཡིན་
ཁྲག་ལོང་གཡས་ན་གནས། །སྲིན་ལོང་གཡོན་ལ་རྩམ་ལོང་དབུས་ན་གནས། །
དེ་འོག་ཚོན་རེ་རྒྱུ་སྟོད་ རྒྱུ་སྨད་ཡུལ། ། རྒྱུ་སྨད་ཐིག་ཟུར་ཕོ་མཚན་ རྩ་བར་་་་
འཐེན། །ཟུར་གསུམ་ཐིག་གདབ་ལྒང་བའི་ཡུལ་དུ་འདོད། ། ཚིགས་པ་བཅུ་
བཞི་གཡས་གཡོན་དཀྱུས་སོར་བདུན། ། དཔངས་སུ་སོར་གང་མཁལ་མའི་ཡུལ་
དུ་འདོད། ། ཡུལ་དེའི་དབུས་སུ་ མཁལ་འབྲས་ཆེ་ཆུང་ནི། ། རྣ་བའི་མཐའ་་་
མཉམ་སྐུད་པའི་ཐིག་སྒོར་གདབ། ། མཁལ་ཁུང་ཚོན་གང་མཁལ་འབྲས་ཚོན་
གང་ཡིན། །དེ་མཐའ་སོར་གང་མཁལ་ཚིལ་ཡིན་པར་བཤད། །ཚིགས་པ་བཅོ་
བརྒྱད་གཡས་གཡོན་སོར་བརྒྱད་རེ། ། དེ་ནས་གཞང་གི་མིག་ཏུ་ཡུལ་ཐིག་་་་
གདབ། །གཉེ་མའི་ཡུལ་ཡིན་གཞུག་ཆུང་སྣ་ལ་ཐུག། བསམ་སེའུ་ཚིགས་པ་བཅུ་
གསུམ་འོག་ན་གནས། །དེ་ལྟར་ཡུལ་གྱི་ཐོབ་སྐལ་སོ་སོར་བསྟན། །
དྲུག་པ་བྱང་ཁོག་སྟོད་སྨད་རྩ་གནད་ནི། །དོན་སྣོད་ནང་འབྲེལ་སྦས་པའི་
རྩ་ཆེན་བརྒྱད། །ནུ་མའི་མདུན་གྱི་སྙིང་རྩ་ཁབ་འདྲ་གཉིས། །སྒྲོག་རུས་འོག་གི་
གཟེར་འདྲ་རྣམ་པ་གཉིས། །ནུ་མའི་གོང་འོག་བུ་རྩེ་རྣམ་པ་གཉིས། །དེ་དྲུག་
སྙིང་གི་རྩ་གནད་ཡིན་པར་བཤད། །ཚིགས་པ་བཞི་བའི་ཚིགས་འགྲམ་རྣམ་པ་
གཉིས། །ཚིགས་པ་དྲུག་པའི་གཡས་གཡོན་ནང་རྒྱུག་གཉིས། །ཚིགས་པ་བརྒྱད་
• 11 •



ཐིག་ཚད་གསལ་བའི་རྩ་ཚིག་མེ་ལོང་ནོར་བུའི་དོ་ཤལ་མཛེས་རྒྱན།
པའི་གཡས་གཡོན་གྲོག་སྐེད་གཉིས། །ཚིགས་པ་བཅུ་བའི་གཡས་གཡོན་སྐེ་དོན་
གཉིས། །སྒྲོག་རུས་འོག་གི་འབྲེང་བྱ་རྣམ་པ་གཉིས། །ནུ་མའི་མདུན་གྱི་ཕྱི་རྒྱུག་
རྣམ་པ་གཉིས། ། སྒྲོག་ཆར་གཡས་གཡོན་བསྣོལ་མ་རྣམ་པ་གཉིས། ། མཆན་
འོག་ ཕྱི་ནང་གཟེར་མགོ་རྣམ་པ་གཉིས། ། དེ་ཡི་དབུས་ན་ཟངས་མ་རྣམ་པ་
གཉིས། །མེ་ལོང་འོག་གི་སྔོན་བུ་རྣམ་པ་གཉིས། ། ཨུ་ཟུར་བཀལ་བའི་ཁུག་པ་
རྣམ་པ་གཉིས། །དེ་ལྟར་བྱང་ཁོག་གློ་བའི་རྩ་རྣམས་སོ། །ནུ་མདུན་མཆིན་རྩ་ཤ་
མོན་རྣམ་པ་གཉིས། ། སྟག་ཤའི་ཁྲོད་ཀྱི་མཚེར་རྩ་རྣམ་པ་གཉིས། །ཕོ་དབུས་
གཡས་གཡོན་ཀ་བ་རྣམ་པ་གཉིས། །ལྟེ་བའི་གོང་གི་བོང་རྨེད་གཅིག་པོ་དེ། །དེ་
ལྟར་ཕོ་བའི་རྩ་ལྔ་ཡིན་པར་བཤད། ། ལྟེ་ཟུར་གཡས་གཡོན་ལོང་རྩ་རྣམ་པ་་
གཉིས། །ལྟེ་བའི་འོག་གི་རྒྱུ་ཙ་རྣམ་པ་གཉིས། ། སྣེ་སར་རྒྱུ་བའི་བསམ་སེའི་རྩ་
གཅིག་དང༌། ། མཚན་མར་སྣང་བའི་ཆུ་རྩྭ་རྣམ་པ་གསུམ། །ངོ་བོ་ལྔ་བཅུ་རྩ་
གསུམ་ཡིན་པར་བཤད། །དེ་ལྟར་བྱང་ཁོག་ཕྱི་ནང་རྩ་གནད་ཡིན། །
བདུན་པ་བྱང་ཁོག་རུས་གནད་རྣམ་བདུན་ནི། །སོག་པ་གཉིས་དང་སྒྲོག་
རུས་རྣམ་པ་གཉིས། །སྒལ་ཚིགས་བྲང་རུས་གཞུག་ཆུང་རྣམ་པ་གསུམ། །བྱང་
ཁོག་སྟོད་སྨད་རུས་གནད་ངོ་བོ་བདུན། །
བརྒྱད་པ་བྱང་ཁོག་ཚིལ་གནད་རྣམ་གཉིས་ཏེ། ། སྐྱོགས་རའི་མཚམས་
ནས་སོར་བཞི་འཕྲེད་དུ་བཅལ། ། ཚིལ་གནད་ཆེན་བུ་མགོ་སྔོན་རྣམ་་་་་་་
གཉིས། །
དགུ་བ་བྱང་ཁོག་ཆུ་གནད་རྣམ་གཉིས་ཏེ། །ཕྲག་གོང་གཡས་གཡོན་ཆུ་བ་
• 12 •



གསོ་རིག་ཡིག་ཆ་ཉིང་བསྡུས།
རྣམ་པ་གཉིས། །
བཅུ་བ་བྱང་ཁོག་སྟོད་སྨད་གསང་ས་ནི། །བྱང་ཁོག་སྟོད་ལ་གསང་ས་
བཅོ་བརྒྱད་དེ། །བྲང་སྟེང་སྙིང་གི་གསང་ནི་རྣམ་པ་དྲུག། གློ་བ་མ་ལ་གསང་ནི་
རྣམ་པ་བཞི། །མ་བུ་གཉིས་ལ་ཟུར་གསང་རྣམ་པ་བདུན། །ནུ་མ་གཉིས་བར་
འཕྲེད་ཐིག་འཐེན་པའི་དབུས། །གྱེན་དུ་ཚོན་གང་བཅལ་བ་གཡས་གཡོན་
དུ། །ཚོན་གང་ཕུན་གང་བཅལ་བ་སལ་ཁབ་གསང་། །དེ་ནས་གྱེན་དུ་ཚོན་གང་
བཅལ་བའི་ས། །ཐུག་ཁབ་གསང་ཡིན་སྟེང་དུ་ཚོན་གང་བཅལ། །བྱ་རོག་མིག་
གསང་གཉིད་གསང་དྲུག་ཏུ་བཤད། །རྒྱབ་ཀྱི་གློ་བའི་མ་གསང་རྣམ་བཞི་ནི། །
ཚིགས་པ་བཞི་ བའི་ ཐད་དྲངས་གཡས་གཡོན་དུ། ། སོར་བཞིའི་ས་དེ་གློ་་་་་
གྲུངས་ཁུང་གི། རྣག་གི་འབབ་གསང་ཡིན་པས་ཤེས་པར་བྱ། །ཚིགས་པ་བརྒྱད་
ནས་དགུ་བའི་ ཐད་ཀ་རུ། ། གཡས་གཡོན་མཛུབ་གང་ཐུར་གསང་བཅལ་བ་
ནས། །སླར་ཡང་ཐུར་དུ་སོར་གཉིས་བཅལ་བའི་འོག། རྒྱབ་གསང་རིང་མོ་ཞེས་
བྱ་རྣག་འབབ་གསང་། །གློ་བ་མ་ཡི་གསང་བཞི་འདི་རྣམས་ཡིན། །ནུ་མ་གཉིས་
ནས་མཆན་ངོས་སོར་བཞི་བཅལ། །དེ་ནས་ཐུར་དུ་སོར་བཞི་བཅལ་བ་ན། ། བློ་
བུའི་ཟུར་གསང་རྣམ་པ་གཉིས་སུ་བཤད། །མ་བུ་གཉིས་ཀའི་རྣག་རྒྱུག་གསང་
ས་ནི། ། ཚིགས་པ་བཅུ་གཉིས་བཅུ་གསུམ་བར་མཚམས་ནས། ། མདུན་ངོས་
ཟུར་ལ་གཡས་གཡོན་སོར་བཞི་བཅལ། །ཐེམ་ག་དང་པོ་རྣག་གི་འབབ་གསང་
ཡིན། །དེ་ནས་སོར་གང་ཐེམ་ག་བར་གསང་ཡིན། །དེ་ནས་སོར་གང་ཐེམ་ག་ཐ་
མའི་གསང་། ། མ་བུ་གཉིས་ཀའི་རྣག་ རྒྱུག་གསང་དྲུག་གོ ། སྨད་ཀྱི་དབྱེ་
• 13 •



ཐིག་ཚད་གསལ་བའི་རྩ་ཚིག་མེ་ལོང་ནོར་བུའི་དོ་ཤལ་མཛེས་རྒྱན།
གསང་ཚིགས་པ་བཅུ་བཞི་ནས། ། གཡས་གཡོན་སོར་དྲུག་མཁལ་མའི་རྣག་
འབབ་གསང་། ། ལྟེ་ བ་ནས་བཟུང་སྣེ་སའི་དཀྱིལ་དུ་འཐེན། ། སྤྱི་ཟུར་ནས་
བཟུང་མཚན་མའི་སྟེང་དུ་འཐེན། ། ཐིག་གདབ་རྒྱ་གྲམ་ལྟོ་བའི་སྤྱི་གསང་་་་
ཡིན། །འཕོང་གི་ཨ་ལོང་ཁ་ནས་རྒྱབ་སོར་བཞི། །གཞང་གསང་ཞེས་བྱ་ནང་གི་
རྣག་འབབ་གསང་། །འོན་ཀྱང་སྟོད་སྨད་དབྱེ་གསང་གང་ནའང་ཡོད། །རྣག་
འབབ་གར་ཡོད་རིག་པས་དབྱེ་ན་ཆོག། བྱང་ཁོག་སྟོད་སྨད་གནད་གསང་དེ་ལྟར་
རོ། ། །
བཞི་བ་ཡན་ལག་གནས་ལུགས།
བཞི་བ་ཡན་ལག་གནས་ལུགས་སྟོན་པ་ནི། ། ཤ་གནད་ཚིལ་གནད་རུས་
གནད་ཆུ་བའི་གནད། །རྩ་གནད་དང་བཅས་རྣམ་པ་ལྔ་རུ་བཤད། །
དཔུང་ཚིགས་སོར་བཞི་འོག་ན་ལུག་གཞུག་གཉིས། །མཁྲིག་མའི་ཚིགས་
ནས་མཁྱིད་གང་གྱེན་དུ་བཅལ། ། ལག་ངར་ཞྭ་སྙིང་གཡས་གཡོན་རྣམ་་་་་
གཉིས། །གྲུ་མོ་གཞུ་མཆོག་སོར་དྲུག་གྱེན་དུ་བཅལ། ། ལྷུག་ཡི་ཞྭ་སྙིང་རྣམ་པ་
གཉིས་སུ་གནས། ། མཐེབ་མཛུབ་བར་གྱི་གར་ཤ་རྣམ་པ་གཉིས། ། ཆང་ཟུར་
སྟེང་གི་ཤ་རྒོད་རྣམ་པ་གཉིས། །བརླ་སྒང་སོར་བཞི་སྒང་ཤ་རྣམ་པ་གཉིས། །
གཉན་གོང་སོར་བཞི་སྦལ་ནག་རྣམ་པ་གཉིས། །སྲེ་ལོང་མཚམས་ནས་མཁྱིད་
གང་གྱེན་དུ་བཅལ། །ཞྭ་མགོ་གཉིས་དང་སླར་ཡང་གྱེན་སོར་དྲུག། གཞལ་བར་
ཞྭ་སྙིང་རྣམ་པ་གཉིས་སུ་བཤད། །ཡན་ལག་ཤ་གནད་ངོ་བོ་བཅོ་བརྒྱད་དོ། །
གཉིས་པ་ཡན་ལག་ཚིལ་གནད་སྟོན་པ་ལ། །མཆན་འོག་སྣ་ནས་སོར་ལྔ་
• 14 •



གསོ་རིག་ཡིག་ཆ་ཉིང་བསྡུས།
བཅལ་བ་ན། ། རྨེན་བུ་སྨུག་པོ་ཞེས་བྱ་རྣམ་པ་གཉིས། །པུས་མོའི་ཚིགས་་་་
མཚམས་ཕྱི་ཟུར་གྱེན་ལ་ཡར། །མཐོ་གང་བཅལ་བ་རྨེན་བུ་དཀར་པོ་གཉིས། །
དེ་ནས་སོར་གསུམ་སྦྲུལ་མགོ་ཚིལ་གནད་གཉིས། །ཡན་ལག་ཚིལ་གནད་རྣམ་
དྲུག་འདི་རྣམས་ཡིན། །
གསུམ་པ་རུས་གནད་གནས་ལུགས་སྟོན་པ་ནི། ། པུས་མོའི་སྟེང་གི་ལྷ་ང་
རྣམ་པ་གཉིས། །གྲུ་མོའི་སྟེང་གི་སྲེ་ལོང་རྣམ་པ་གཉིས། །རྐང་པའི་ལོང་འབུར་
རུས་པ་རྣམ་པ་གཉིས། །ཡན་ལག་རུས་གནད་རྣམ་དྲུག་འདི་རྣམས་ཡིན། །
བཞི་བ་ཆུ་བའི་གནད་རྣམས་སྟོན་པ་ནི། །སྐྱིད་ཆུ་གཉིས་དང་རྟིང་པའི་
ཆུ་བ་གཉིས། ། སྦྲུལ་མགོ་གཉིས་དང་གྲུ་མོའི་ཆུ་བ་གཉིས། ། མཁྲིག་མ་གཉིས་
དང་ཆུ་བ་རྣམ་པ་བཅུ། །ཡན་ལག་ཆུ་བ་ཡིན་པར་ཤེས་པར་བྱ། ། །
ལྔ་བ་ཡན་ལག་རྩ་གནད་སྟོན་པ་ལ། །དཔུང་བའི་ལུག་གཞུག་ནས་འདོན་
ཆུ་རྩ་གཉིས། །གྲུ་མོའི་རླུང་རྩ་རཏྣ་རྣམ་པ་གཉིས། །སྙན་གོང་རུས་རྩ་སྒྱེད་བུ་
རྣམ་པ་གཉིས། །ཕྱི་ལོང་བར་ན་རྒྱུ་རྩ་རྣམ་པ་གཉིས། །རྐང་མཐེབ་རུས་རྩ་པུར་
མགོ་རྣམ་པ་གཉིས། །སྐྱོགས་རའི་ཚིགས་མཚམས་ཀ་བ་རྣམ་པ་གཉིས། ། སྣག་
ཆེན་གཉེར་མ་སྐྱ་རེངས་རྣམ་པ་གཉིས། །ལུག་གཞུག་འོག་གི་དཔུང་རྩ་རྣམ་པ་
གཉིས། །གྲུ་མོའི་སྒང་ན་སྒྲུང་རྩི་རྣམ་པ་གཉིས། །དེ་ཡི་ནང་ཁུད་དྲུག་མགོ་རྣམ་
པ་གཉིས། །ཨ་སོ་མཚམས་ན་སྣོད་ཀ་རྣམ་པ་གཉིས། །གྲུ་མོའི་འོག་གི་རུ་ཐུང་
རྣམ་པ་གཉིས། །དཔུང་བའི་ནང་ངོས་དུང་འབུད་རྣམ་པ་གཉིས། ། དཔུང་
སོག་བར་ན་ཀ་བ་རྣམ་པ་གཉིས། ། གློ་སྙིང་འདོམས་རྩ་གཡས་གཡོན་རྣམ་པ་
• 15 •



ཐིག་ཚད་གསལ་བའི་རྩ་ཚིག་མེ་ལོང་ནོར་བུའི་དོ་ཤལ་མཛེས་རྒྱན།
གཉིས། ། མཆིན་མཁྲིས་འདོམས་རྩ་གཡས་གཡོན་རྣམ་པ་གཉིས། ། གློ་མཆིན་
འདོམས་རྩ་གཡས་གཡོན་རྣམ་པ་གཉིས། །བརླ་ཡི་ནང་ངོས་རྩ་ཆེན་རྣམ་པ་
གཉིས། །སྨད་གསུམ་ཞེས་བྱའི་བྱིན་གཞུག་རྣམ་པ་གཉིས། །བརླ་ཡི་ཕྱི་ཟུར་རྩ་
ནག་རྣམ་པ་གཉིས། །དཔྱི་ཡི་ཁ་ཟུར་ན་གུ་རྣམ་པ་གཉིས། །བརླ་སྒང་དབུས་ཀྱི་
རུས་ཞེན་རྣམ་པ་གཉིས། །བརླ་ཡི་ཕྱི་སུལ་རྐང་འདེགས་རྣམ་པ་གཉིས། །རྒྱ་
ཚིགས་སྟེང་ན་ཡོབ་གོང་རྣམ་པ་གཉིས། །རྐང་མཐིལ་བཞག་འདྲ་མཐིལ་འགྲོག་
རྣམ་པ་གཉིས། །བོལ་གོང་འགུལ་རྩ་ནག་པོ་རྣམ་པ་གཉིས། །ནང་ལོང་ལྕགས་
ཀྱི་སྲན་མ་རྣམ་པ་གཉིས། །ངར་གདོང་སྲུབས་ཀྱི་ཀ་གདུང་རྣམ་པ་གཉིས། །
སྒབ་ཁུང་སྒབ་རྩ་ནག་པོ་རྣམ་པ་གཉིས། །སྣེ་སའི་ཁུད་ཀྱི་མིག་དམར་རྣམ་པ་
གཉིས། །ལག་པའི་མཐིལ་གྱི་མྱུར་བ་རྣམ་པ་གཉིས། ། མཛོད་སྤུ་ཆུང་གི་འགུལ་
རྩ་རྣམ་པ་གཉིས། ། མཁྲིག་མའི་ཡར་ཟུར་བལྟ་ཙ་རྣམ་པ་གཉིས། །དེ་ཡི་མར་
ཟུར་བླ་རྩེ་རྣམ་པ་གཉིས། །གྲུ་མོའི་ནང་ཁུག་ལི་ཀ་རྣམ་པ་གཉིས། །མཆན་ཁུང་
ནང་གི་རྡུལ་འདུ་རྣམ་པ་གཉིས། །དེ་ལྟར་བདུན་ཅུ་རྩ་གཉིས་ཡན་ལག་གོ། །
ལྔ་བ་གཏར་རྩ་སྟོན་པ།
ལྔ་བ་གཏར་རྩ་སྟོན་པ་ནི། ། འདི་ཡང་གོང་མ་མཁས་དབང་རྣམ་པ་་་
ཚོས། །ངོས་འཛིན་འདྲེན་ལུགས་ཅུང་ཟད་མི་འདྲ་ཡང་། །གཡུ་ཐོག་གསུངས་
ལྟར་ལག་ལེན་རྣམ་དག་ནི། །མགོ་ལ་དཔྲལ་རྩ་ གསེར་མདུང་དངུལ་མདུང་
གཉིས། །མཚོགས་གསང་གཅིག་དང་ལྟག་རྩ་རྣམ་པ་གཉིས། །རྩེ་ཆུང་གཉིས་
• 16 •



གསོ་རིག་ཡིག་ཆ་ཉིང་བསྡུས།
དང་ཐོང་རྩ་གཅིག་པོ་དེ། །ལྕེ་རྩ་གཉིས་དང་མུར་གོང་འཕར་རྩ་གཉིས། །སྣ་རྩེ་
གཅིག་དང་མིག་རྩ་རྣམ་པ་གཉིས། ། རྣ་རྩ་གཉིས་དང་ལྟག་རལ་རྣམ་་་་་
གཉིས། །སོ་རྩ་གཉིས་ཏེ་མགོ་སྐེ་ཉེར་གཅིག་གོ །
དཔུང་རྩ་གཉིས་དང་སྣོད་ཀ་རྣམ་པ་གཉིས། །གྲུ་མགོ་གཉིས་དང་སྒང་རྩྭ་
རྣམ་པ་གཉིས། །རུ་ཐུང་གཉིས་དང་མཁྲིས་པ་བཤའ་རིངས་གཉིས། ། བད་
ཀན་བཤའ་རིངས་ གློ་སྙིང་འདོམས་རྩ་བཞི། ། སྐྱོར་གོང་གཉིས་དང་མཆིན་་་
མཁྲིས་འདོམས་རྩ་གཉིས། །ཕྲན་བུ་གཉིས་དང་རྒྱབ་རྩ་དྲུག་འདུས་གཉིས། །
སྲིན་རྩེའམ་སྲིན་ལག་རྒྱབ་རྩ་རྣམ་པ་གཉིས། །མཛུབ་མོའི་བར་རྩ་གཡས་གཡོན་
རྣམ་པ་བརྒྱད། །དེ་ལྟར་ལག་པར་སུམ་ཅུ་རྩ་བཞིའོ། །
རྩ་ཆེན་གཉིས་དང་སྒབ་རྩེ་རྣམ་པ་གཉིས། ། རྟ་མཐུར་གཉིས་དང་བྱིན་
གཞུག་རྣམ་པ་གཉིས། ། ལོང་རྩ་གཉིས་དང་གདོང་རྩེ་རྣམ་པ་གཉིས། ། ཡོབ་
གོང་གཉིས་དང་བྱིན་ཀྱོག་རྣམ་པ་གཉིས། །རྒྱུ་རྩ་གཉིས་དང་རྐང་པར་བཅོ་
བརྒྱུད་དོ། །
སྦུབས་ཀྱི་རྩ་ནི་ཕོ་མཚན་འགྲམ་རྩ་གཉིས། །ཕོ་བའི་རྭ་རྩ་གཉིས་ཏེ་དོན་
བདུན་ནོ། །
དྲུག་པ་མེ་དམིགས་སྟོན་པ། །
དྲུག་པ་མེ་དམིགས་སྟོན་པ་ལ། །ཨན་སྟོང་ཚིགས་པ་དང་པོ་རླུང་གསང་
སྟེ། །གཉིས་པ་མཁྲིས་གསང་གྲང་མཁྲིས་ནད་ལ་གདབ། ། གསུམ་པ་བད་་་་
• 17 •



ཐིག་ཚད་གསལ་བའི་རྩ་ཚིག་མེ་ལོང་ནོར་བུའི་དོ་ཤལ་མཛེས་རྒྱན།
མཁྲིས་གློ་སྙིང་ནད་ལ་གདབ། །བཞི་བ་བློ་མའི་གསང་ཏེ་ནད་ལ་གདབ། །ལྔ་བ་
གློ་བུའི་གསང་ཏེ་ནད་ལ་གདབ། །དྲུག་པ་སྲོག་རྩའི་ནད་ལ་གདབ་པར་བྱ། །
བདུན་པ་སྙིང་གསང་སྙིང་དོན་རྣམས་ལ་གདབ། །བརྒྱད་པ་མཆིན་དྲི་དཀར་
ནག་ནད་ལ་གདབ། །དགུ་བ་མཆིན་པའི་གསང་ཡིན་ནད་ལ་གདབ། །བཅུ་བ་
མཁྲིས་གསང་མཁྲིས་སེར་ནད་ལ་ཕན། །བཅུ་གཅིག་མཚེར་གསང་སྦོ་འཁྲོགས་
འུར་ལ་གདབ། །བཅུ་གཉིས་ཕོ་གསང་མེ་དྲོད་ཉམས་ལ་གདབ། །བཅུ་གསུམ་
བསམ་སེའི་གསང་སྟེ་ནད་ལ་གདབ། །བཅུ་བཞི་མཁལ་གསང་མཁལ་མའི་ནད་
ལ་གདབ། །བཅོ་ལྔ་དོན་སྣོད་སྤྱི་གསང་གྲང་རླུང་སེལ། །བཅུ་དྲུག་ལོང་གསང་
ལོང་གི་ནད་ལ་གདབ། །བཅུ་བདུན་རྒྱུ་མའི་གསང་སྟེ་རྒྱུ་སྐྲན་སེལ། ། བཅོ་
བརྒྱད་ལྷང་པའི་གསང་སྟེ་ལྒང་ནད་སེལ། །བཅུ་དགུ་ཁུ་བའི་གསང་སྟེ་འབྱམས་
བླུགས་སེལ། །ཉི་ཤུ་ཐུར་སེལ་རླུང་སྒོའི་གསང་ཡིན་ཏེ། །ཚིགས་པ་མཐའ་དག་
གཡས་གཡོན་ཚོན་རེ་ས། །ཁ་གསུམ་ཞེས་བྱ་ཕན་ཡོན་གོང་དང་མཚུངས། །
མདུན་གྱི་མེ་དམིགས་ཉི་ཤུ་རྩ་གཉིས་ནི། །སྐེ་སྟོང་ཙ་ར་ཁུང་གསང་སྲོག་སྙིང་
འདོམས། །ནུ་མའི་དཀྱིལ་ཐད་བྲང་གཞུང་དཀར་ནག་མཚམས། །ལྷེན་སྣེའི་རྩེ་
ནས་ཐུར་དུ་ཚོན་གང་གཞལ། །དེ་འོག་ཚོན་གང་ གཡས་ གཡོན་ཚོན་་་་་་
གཞལ། ། ཁ་གསུམ་མེ་གདབ་ལྷན་སྐྲན་ནད་ལ་ཕན། །དེ་འོག་ཚོན་གང་ཁ་་
གསུམ་མེ་མཉམ་གསང་། །ལྟེ་བའི་གཡས་གཡོན་ཚོན་རེ་ལོང་ཐེར་གསང་། །དེ་
ནས་གཡས་གཡོན་ཚོན་རེ་ལོང་ཕུག་གསང་། །ལྟེ་འོག་ཚོན་གང་གཡས་གཡོན་
ཚོན་རེ་བཅལ། །ཁ་གསུམ་རྒྱུ་སྟོད་གསང་ཡིན་མེ་བཙའ་གདབ། །དེ་འོག་ཚོན་
• 18 •



གསོ་རིག་ཡིག་ཆ་ཉིང་བསྡུས།
གང་ཁ་གསུམ་རྒྱུ་སྨད་གསང༌། །དེ་འོག་ཚོན་གང་ཁ་གསུམ་ལྒང་པའི་གསང་། །
ལྟག་པའི་སྡུད་སྒོ་སྤྱི་གཙུག་སྤུ་འཁྱིལ་འདྲ། །མཚོགས་མའི་འདུས་སོ་གསུམ་གྱིས་
རླུང་ནད་སེལ། །ལྟག་པའི་སྤུ་འཁྱིལ་བསྲེགས་ན་སྨྱོ་ལབ་སེལ། ། མ་མཆུའི་འོག་
ཤིང་བསྲེགས་ན་ཁ་ལྐུག་སེལ། ། ཕྱི་ལོང་སྟེང་ཏུ་སོར་བཞི་བཅལ་བ་གདབ། །
མཁྲིག་མའི་ནང་ངོས་སོར་བཞི་ཆུ་བར་གདབ། །ལོང་བུའི་ཐད་དྲང་ངར་གདོང་
ཆུ་བར་གདབ། །གུང་མོས་གར་སླེབས་བརླ་ཡི་ཕྱི་སུལ་བསྲེགས། །བུད་མེད་བུ་
བཙས་སྐྲངས་ལ་ཨོལ་འཛུམ་བསྲེགས། ། ལྟག་རེངས་རླིག་སྐྲངས་མཐེ་བོང་སྤུ་
སྐྱེས་བསྲེགས། །མིག་ཚགས་འབོག་ལ་རྟིང་པའི་དྲེག་མཚམས་བསྲེགས། ། རྒྱུ་
ལོང་ཕོ་གླང་ནང་ལོང་འཕར་རྩ་བསྲེགས། །དངངས་དང་སྐྱིགས་བུ་སྐྱུག་ལ་སྐྱེ་
སྟོང་བསྲེགས། །མཆུ་སྐྲངས་སྲིན་ལག་གཡས་གཡོན་ཚིགས་མགོ་བསྲེགས། །སོ་
ནད་རྣ་དྲུང་སྲིན་ལག་རྩེ་མོ་བསྲེགས། ། སྣ་ཁྲག་མ་ཆོད་དཔུང་མགོ་གཡས་་་་
གཡོན་བསྲེགས། ། སྣ་ཁྲག་མ་ཆོད་སྨིན་དབྲག་མེ་བཙའ་གདབ། །ཁྱོན་སྒྲིལ་མེ་
དམིགས་བདུན་ཅུ་དོན་གཅིག་ནི། །རྒྱུད་དོན་དགོངས་བཞག་འཁྲུལ་མེད་ཡིན་
པ་དང་། ། གོང་གསལ་ཚང་མའི་ཡུལ་ཐིག་ངོ་སྤྲོད་སྐབས། ། འགྲེལ་ཚིག་ཞིབ་
བླང་ར་སྤྲོད་བྱེད་རྒྱུ་ཡིན། །གཞི་ནས་གསོ་བྱེད་ཡན་ལག་བརྒྱད་པ་འདི། །སྤྱི་
བོའི་གཙུག་ནས་རྐང་མཐིལ་ཡན་ཆད་ཀྱི། །གསོ་ཡུལ་གསོ་བྱེད་གསོ་ཐབས་ཁོ་
ན་ཡིན། །དཔལ་ལྡན་རྒྱུད་བཞིའི་དགོངས་དོན་རྟོགས་འདོད་རྣམས། །གཉན་
པ་ཤ་རུས་རྩ་གསང་ཆུ་བ་སོགས། །ཡུལ་དེ་མ་ཤེས་རྟོགས་པ་འཁྲུལ་བ་ཡིན། །
རྟོགས་པ་འཁྲུལ་ན་བཅོས་ཁ་ལོག་པར་འགྲོ། །བཅོས་ཁ་ལོག་ན་ལག་དམར་
• 19 •



ཐིག་ཚད་གསལ་བའི་རྩ་ཚིག་མེ་ལོང་ནོར་བུའི་དོ་ཤལ་མཛེས་རྒྱན།
བཤན་པ་འདྲ། །དེ་བས་འདི་ལ་ནན་བསྟེན་བསླབ་པར་བྱ། །ཚེགས་ཆུང་དོན་
ཆེ་ཚོམས་ སུ་གཅིག་ཏུ་བཀོད། ། སྙོམས་ལས་གཙང་སྨན་ཡེ་ཤེས་བཟང་པོ་་
ཡིས། །འགྲོ་བའི་དོན་ཕྱིར་ཡེ་གེར་བཀོད་པ་ཡིན། །དགེ་བས་མངོན་མཐོ་ངེས་
ལེགས་ཐོབ་པར་ཤོག།
ཅེས་པ་འདི་ནི་ཆུ་སྦྲུལ་ལོ་ཟླ་བ་གསུམ་པའི་གྲངས་ཚེས་དགེ་བར་རྩ་ཡིག་
འགྲེལ་བ་རེའུ་མིག་བཅས་ལྷན་ཅིག་ཏུ་ཞུ་དག་བསྒྲུབས་ཟིན་པའི་ཡི་གེ་བ་ནི་
སློབ་མ་དོན་ཡོད་མཆོག་གྲུབ་པོ། །
སརྦ་མངྒ་ལཾ། །
• 20 •



གསོ་རིག་ཡིག་ཆ་ཉིང་བསྡུས།
༄༅། །མེ་བཙའི་གདམས་པ་མ་བསྡུས་རྒྱས་བཤད་
གསལ་སྟོན་ཤེལ་དཀར་མེ་ལོང་
ཞེས་བྱ་བ་བཞུགས་སོ། །
འ་ཞའི་མཁན་པོ་བྱམས་པ་ངག་དབང་ཚུལ་ཁྲིམས།
ས
༄༅། །བཻཌཱུར་སྔོན་པོའི་རྡུལ་བརྩེགས་ལྷུན་པོ་ལ། །
རྟ་ལྗང་འོད་ཀྱིས་འཁྱུད་ལྟར་མཚན་དཔེའི་སྐུར། །
ཡོངས་ཤར་སྟོབས་བཅུའི་དབང་ཕྱུག་ཐུགས་རྗེའི་བདག།
སྨན་གྱི་བླ་མས་བྱང་ཆུབ་བར་དུ་སྐྱོངས། །
བཞི་བརྒྱ་རྩ་བཞིའི་ནད་ཀྱི་དཔུང་གཞོམས་པའི། །
གསོ་དཔྱད་གཉེན་པོ་བསམ་གྱིས་མི་ཁྱབ་ལས། །
མེ་བཙའི་གདམས་པ་མ་བསྡུས་རྒྱས་བཤད་དུ། །
གསལ་སྟོན་ཤེལ་དཀར་མེ་ལོང་འདི་ན་སྤེལ། །
གཏར་སྲེག་མི་རུང་བ་དང་རུང་བ་ལས། །
མི་རུང་མཁྲིས་ཚད་ཁྲག་དང་ཚ་བ་དང༌། །
དབང་བོའི་སྒོ་དང་མཚན་དཔྲག་གཡས་ཀྱི་རྩེ། །
སྤུ་ནི་ན་གུར་འགུལ་བའི་རྩ་རྣམས་སྤངས། ། །
ཁ་ཆར་བུ་ཡུག་གཅིག་དྲུག་བཅོ་བརྒྱད་དང་། །
• 21 •



མེ་བཙའི་གདམས་པ་མ་བསྡུས་རྒྱས་བཤད་གསལ་སྟོན་ཤེལ་དཀར་མེ་ལོང་།
ཉེར་གཉིས་ཉེར་བཞི་ཉ་སྟོང་རྣམས་ལ་སྤངས། །
སྟོན་གསུམ་རྩིབ་གཡས་དཔྱིད་གསུམ་རྩིབ་མ་གཡོན། །
དབྱར་གསུམ་ལྟོ་བ་དགུན་གསུམ་རྐེད་ལ་སྤངས། །
བྱི་བའི་ལོ་ལ་དགུན་འབྲིང་ཉི་ཕྱེད་སྤངས། །
དེ་བཞིན་གནམ་ལོ་དེ་ཡི་བདུན་ཟུར་གྱི། །
ཟླ་ཞག་དུས་ལ་གཏར་སྲེག་སྤང་བ་ཡིན། །
བླ་གནས་ཚེས་གཅིག་རྐང་བའི་མཐེ་ཆུང་དང་། །
གཉིས་ལ་རྐང་བའི་བོལ་དང་རྒྱབ་ཚིགས་དང༌། །
གསུམ་ལ་ཞྭ་བརླ་བཞིར་རྐེད་ལྔ་སྒྱིད་ཁུག།
ཁ་ལྕེ་དྲུག་ལ་བརླ་ལྟེ་བདུན་ལ་དཔྱི། །
རྐང་ནང་བརྒྱད་མཁལ་ལག་པའི་གྲུ་མོ་དགུ། །
རྩིབ་མཆིན་བཅུ་ལ་དཔུང་སྟེང་རྐེད་མན་ཆད། །
བཅུ་གཅིག་ལག་ངར་སྟེང་སྣ་བཅུ་གཉིས་ལ། །
ལག་པའི་མཐིལ་དང་མཁྲིག་ནས་སྐུ་མཚམས་བར། །
བཅུ་གསུམ་སྐེ་མགུལ་བཅུ་བཞི་རྣ་ལྟག་དང་། །
ཟ་འགྲམ་ལྟེ་བ་བཅོ་ལྔ་ནམ་སྟོང་ཁྱབ། །
ཁྱད་པར་བཅོ་ལྔ་སོག་པ་ནམ་སྟོང་ལ། །
རྒྱབ་རྐེད་བཅུ་དྲུག་ལྟག་ཟ་འགྲམ་འཇིང་བ། །
བཅུ་བདུན་སྐེ་འཇིང་ཁ་ནང་བཅོ་བརྒྱད་ལ། །
ལག་མཐིལ་ལྟེ་བ་བཅུ་དགུ་ལག་ངར་རྐང་། །
མཐིལ་དང་ཉི་ཤུ་དཔུང་སོག་ངར་གདོང་ལོང་། །
• 22 •



གསོ་རིག་ཡིག་ཆ་ཉིང་བསྡུས། །
ཉེར་གཅིག་རྩིབ་རྐང་མཐེབ་ཆུང་ཉེར་གཉིས་མཁལ། །
ལོང་བུ་ཉེར་གསུམ་དཔྱི་བྱིན་ཉེར་བཞི་བརླ། །
ལག་གཡོན་ཉེར་ལྔ་སྐྱིད་ཁུག་རྐང་སེན་དང་། །
ཉེར་དྲུག་པུས་མོའི་ལྷ་ང་ཉེར་བདུན་ལ། ། །
ཕྱི་ཞྭ་ཉེར་བརྒྱད་ལོང་བུ་ཉེར་དགུ་ལ། ། ་
ངར་གདོང་ལ་གནས་སྔ་ཕྱི་སོ་སོའི་ལུགས། །
གཞན་ཡང་དུས་དང་སྦྱར་བའི་བླ་གནས་དང༌། །
གཟའ་སྐར་འཕྲོད་སོགས་རྩིས་ལ་སྤང་བླང་གཅེས། །
མི་རུང་གནས་སུ་གདབ་དགོས་བྱུང་གྱུར་ན། །
སྔགས་འདི་བཏབ་ན་སེལ།
ༀ་ཙ་གླུ་དེ་ཝ་ཧྲི་མ་གི་སྭཱ་ཧཱ།
གདབ་རུང་ནད་ནི་མ་ཞུ་བད་ཀན་རླུང་། །
གྲང་བའི་ནད་རིགས་རྩ་ནད་ཆུ་སེར་དང་། །
ཚ་བའི་རྗེས་གཅོད་ལ་ནི་ཤིན་ཏུ་བཟང༌། །
དེ་ལ་སྤྲོ་བ་གྲོ་ཁྲིམས་དབྱུག་པ་ཡི། །
བརྒྱུད་བཏུས་སྐམ་གདུང་སྤྲ་ཤིག་མེད་པར་དྲིལ། །
རྩ་བརྟན་རྩེ་ཕྲ་ཟླུམ་པོ་རྒྱབ་ཚིགས་ལ། །
འཛུབ་ཚད་མགོ་མདུན་ཡན་ལག་མཐེབ་ཆུང་ཚད། །
རྩ་སྒོ་འགག་ལ་ལེབ་མོ་རིལ་མ་ཙམ། །
• 23 •



མེ་བཙའི་གདམས་པ་མ་བསྡུས་རྒྱས་བཤད་གསལ་སྟོན་ཤེལ་དཀར་མེ་ལོང་།
འབྲས་སྐྲན་ཨ་རུ་བྱིས་པའི་ལྷེན་སྣ་ལ། །
སྲན་མ་བཙོས་པའི་ཚད་དུ་ཤེས་པར་བྱ། །
གདབ་དམིགས་ནད་ཀྱིས་བསྟན་དང་ཕར་བཙལ་གཉིས། །
དང་བོ་གཟེར་དམིགས་གར་ཡོད་མནན་ཕན་དང་། །
མཐེབ་རྗེས་འོང་ཞིང་རྩ་རྣམས་འཁྱུག་པ་དང༌། །
རྩ་ནད་གར་ལང་དེ་ཡི་དམིགས་སུ་གདབ། །
གཉིས་པ་རྒྱབ་མདུན་འཛུབ་གསང་ཟུར་གསང་ལས། །
དང་པོ་རྒྱབ་གསང་འཇིང་བ་སྒྱུར་བའི་ཚེ། །
རྒྱབ་ཏུ་རུས་པ་འབུར་ཏེ་འོངས་པ་དེ། །
ཨན་སྟོང་ཚིགས་པ་དང་བོ་རླུང་གི་གསང་། །
སྨྱོ་འདར་འཕྱོ་ལྐུགས་ཉིན་མཚན་གོ་ལོག་གཉིད། །
རྣ་འོན་ལྕེ་སྐྱ་སྐེ་འགྱུར་མི་ཤེས་དང་། ། །
དབུགས་ཐུང་དང་ག་སྙིང་མི་བདེ་བ་དང་། །
ཚད་རྙིང་རུས་ཞན་རྡུལ་སྙི་རོ་རྒྱབ་ན། །
རྒས་དང་རླུང་ལ་མེ་གདབ་ཕན་པ་ཡིན། །
གཉིས་པ་མཁྲིས་གསང་གྲང་མཁྲིས་ཁྲག་མཁྲིས་རྒྱས། །
ཁོང་དུ་ཚད་ལྷུང་སྟོད་ལྕི་ལྔ་བར་ཕན། །
གསུམ་པ་བད་ཀན་གསང་ཡིན་གྲང་རླུང་དང༌། །
གློ་སྙིང་རོ་སྟོད་ན་ཞིང་བད་མཁྲིས་རྒྱས། །
བད་ཀན་རྒྱས་དང་སྣ་བསུབ་ལྕེ་སྐམ་སེལ། །
• 24 •



གསོ་རིག་ཡིག་ཆ་ཉིང་བསྡུས།
བཞི་བ་གློ་མ་ཟས་བྲོ་མི་ཚོར་དང་། །
གློ་ནད་སྟོད་གཟེར་ཚད་རྙིང་ལྡང་དུབ་སེལ། །
ལྔ་བ་གློ་བུ་གློ་ནད་རྐང་ལག་འདར། །
རིམས་ནད་འཐིབས་པོས་ཐེབས་དང་སྨྱོ་བ་དང་། །
རྒྱབ་གཟེར་སྐྱུག་སེལ་མ་བུ་གཉིས་ཀར་གདབ། །
མིག་ནད་མིག་ཆུ་འཛགས་དང་གློ་ལ་རླུང་། །
ཞུགས་དང་བད་ཀན་ཞུགས་པ་རྣམས་ལ་ཕན། །
དྲུག་པ་སྲོག་རྩ་སྙིང་འདར་དྲན་མི་གསལ། །
སྙིང་བརྡུང་སྟོད་རྒྱས་ཟས་མི་ཞིམ་པ་སེལ། །
བདུན་པ་སྙིང་གི་གསང་ཡིན་འབོག་པ་དང༌། །
ཁོག་པ་ལྕི་ལ་བརྗེད་ངས་འབྲུམ་ཐོར་དང༌། །
སྙིང་དུ་ཆུ་སེར་སྲོག་རྩར་རླུང་ཞུགས་སེལ། །
དྲུག་བདུན་གཉིས་ཀར་འཕྱོ་འདར་སྨྱོ་འབོག་དང་། །
བད་རླུང་ནད་དང་སྙིང་ནད་བརྗེད་ངས་དང་། །
གཉིད་ཡེར་སྤྲོ་ཐུང་སྙིང་འཁྲུགས་བྲང་གས་དང༌། །
སྲོག་རྩར་ཆུ་སེར་རླུང་ཞུགས་ཁོང་དུ་ཆུ། །
འཐུང་བས་ན་བའི་ནད་གདབ་ཕན་པ་ཡིན། །
བརྒྱད་པ་མཆིན་དྲི་རྩུབ་ཐུང་ཟུག་བྱེད་དང་། །
ཁོང་བསྡམས་མཆིན་དྲི་འཁོར་ཞིང་བད་ཞུགས་སེལ། །
དགུ་བ་མཆིན་གསང་མཆིན་པ་སྟོང་ན་དང༌། །
ཆུ་སྐྱུར་སྐྱུག་དང་རླུང་གཟེར་ཁོང་པ་སྐྲངས། །
• 25 •



མེ་བཙའི་གདམས་པ་མ་བསྡུས་རྒྱས་བཤད་གསལ་སྟོན་ཤེལ་དཀར་མེ་ལོང་།
ས་བོན་ཁྲག་འཛག་ཕྱི་འཕྲེང་སྦོས་པ་སེལ། །
བརྒྱད་དགུ་གཉིས་ཀར་སྒྲེག་སྐྱུག་མཆིན་དྲི་འཁོར། །
མཆིན་པར་སྐྲུན་དང་བད་རླུང་ཞུགས་པ་དང་། །
ཁྲག་གཟེར་མཆིན་པ་ཁ་ལུད་མཆིན་རྒུད་དང་། །
གྲང་བའི་ཚེ་ན་ན་བའི་ནད་ལ་ཕན། །
བཅུ་བ་མཁྲིས་གསང་མ་ཞུ་མིག་སེར་དང་། །
མཁྲིས་སྐྲུན་མཁྲིས་སྐྱུག་རྟག་ཏུ་མགོ་ན་དང་། །
མེ་དྲོད་ཉམས་དང་ཟས་ཡིད་མི་འོང་དང༌། །
ལུས་ལྕི་ཁ་ཟས་མི་འཇུ་འུར་བྱེད་ཅིང་། །
ཕྱི་ས་འགག་དང་ཤ་ལ་ནག་ཁྲ་བབས། །
མདོག་སེར་ཀླད་ནད་མིག་མི་མཐོང་བ་དང་། །
ཁ་དང་སྣ་ནས་ཆུ་སེར་འཛགས་པ་སེལ། །
བཅུ་གཅིག་མཆེར་གསང་མཆེར་ཡུལ་སྦོ་འཁྲོག་འུར། །
ལུས་ལྕི་གཉིད་ཆེ་ཟས་མི་འཇུ་ཞིང་སྦོ། །
ཕོ་གདོང་སྐུམ་ཕན་བཅུ་གཉིས་ཕོ་བའི་གསང༌། །
མེ་དྲོད་ཉམས་དང་བད་ཀན་ལྷེན་ལྕགས་དྲེག།
སྐྲན་དང་བད་སྐྱུག་བཤུལ་ཤ་རེངས་པ་དང་། །
མིག་རུས་ཟུག་དང་ལྟག་ཁུང་རྟག་ཏུ་འཁྲུ། །
སྐྱུག་དང་ཕོ་བའི་ནད་རྙིང་སོགས་ལ་ཕན། །
བཅུ་གསུམ་བསམ་སེའུ་ཁུ་ཁྲག་རླུགས་པ་དང༌། །
མངལ་སྐྲན་སེམས་འཕྱོ་གྲང་རླུང་རྒྱུ་ལོང་སྦོས། །
• 26 •



གསོ་རིག་ཡིག་ཆ་ཉིང་བསྡུས།
རྟུག་སྐམ་ལྟེ་བའི་གཡས་གཡོན་འཁྲོག་པ་དང༌། །
ཁ་བུབ་གན་རྐྱལ་ཉལ་མི་ཤེས་པ་དང་། །
མངལ་དང་ཁུ་བའི་ནད་ཕན་ནད་མེད་བཏབ། །
འཚོ་ཆེ་ཞི་ལ་བཅུ་བཞི་མཁལ་མའི་གསང་། །
མཁལ་མའི་གྲང་ནད་མཁལ་ཚིལ་འཁྱགས་པ་དང་། །
གླང་ཐབས་ལོང་ཁ་རྒྱུ་སྨད་རྐེད་པ་ན། །
ཆུ་སྲི་ཕོ་མོའི་མཚན་མ་སྐྲངས་པ་དང༌། །
ཁོང་ལྕི་ཕོ་མཚན་མི་འགྲེང་ཕྱི་ས་རླུགས། །
སྐྱེས་པའི་ས་བོན་གྲང་བ་འོང་བ་དང་། །
འདྲེན་མི་བཟོད་ཅིང་བུ་མོ་ཁོ་ན་འོང་། །
སེལ་ལོ་བཅོ་ལྔ་དོན་སྣོད་སྤྱི་གསང་ལ། །
གྲང་རླུང་མཁྲིས་པ་ཀླུ་ཡ་བུ་མི་ཆགས། །
ལྟེ་བ་མན་ཆད་ནད་ཕན་ཕོ་ལ་སྤང་། །
བཅུ་དྲུག་ལོང་གསང་རྒྱུ་ལོང་འུར་འཁྲོག་སྐྲངས། །
དུས་མིན་རྟག་བུ་འབྱུང་དང་མཚན་ཁ་ཚ། །
གཞང་འབྲུམ་གཞང་ཁ་ལྷོད་དང་དྲི་མ་སྡམ། །
སྦོ་ཞིང་ཆུ་སྲི་འཁྲུ་ཞིང་ཟས་མི་འཇུ། །
ལངས་ན་རྐེད་པ་ན་བའི་ནད་ལ་ཕན། །
བཅུ་བདུན་རྒྱུ་གསང་རྒྱུ་སྐྲན་ཆུ་སྲི་འཁྲུ། །
གྲང་བ་ལྦུ་བ་བད་སྣབས་འཁྲུ་བ་དང༌། །
ཚད་རྙིང་དབུགས་ཐུང་སེལ་ཞིང་བཅོ་བརྒྱད་པ། །
• 27 •



མེ་བཙའི་གདམས་པ་མ་བསྡུས་རྒྱུས་བཤད་གསལ་སྟོན་ཤེལ་དཀར་མེ་ལོང་།
ལྷང་གསང་ལྷུང་བའི་རྡོ་ནད་ཐམས་ཅད་དང༌། །
གྲང་བ་ཆུ་ཁ་སྲ་སྟི་བྱེད་པ་དང་། །
ཆུ་ཚན་འོང་ཞིང་ཕོ་མཚན་འགྲེང་ཞིང་སྐྲངས། །
ཟླ་མཚན་མི་འཛགས་པའམ་འཁྱིལ་ནས་ན། །
བཙས་རྗེས་རླུང་ཞུགས་པུས་མོ་སྐྱངས་པར་ཕན། །
བཅུ་དགུ་ཁུ་གསང་ཁུ་བ་འབྱམས་རླུགས་དང་། །
དགྱེ་སྒྱུར་མི་ཤེས་བཤུལ་ཤ་ལོང་ཤ་རེངས། །
སྨད་བཤལ་རྐེད་པ་ན་ཞིང་སླང་མི་ནུས། །
དྲི་སྐམ་རྐང་ལག་རེངས་ནས་འགྲོ་མི་ནུས། །
དབུགས་ཐུང་ཡ་མཆུ་མ་མཆུ་འཕྱང་བ་དང་། །
ཉམས་ཆུང་རྟག་ཏུ་འཁྲུ་སེལ་ཉི་ཤུ་བ། །
ཐུར་སེལ་རླུང་སྒོའི་གསང་ཡིན་ཕྱན་མི་ཐུབ། །
བེ་སྣབས་སྔོ་འཁྲུ་དྲི་མ་འགག་པ་དང་། །
ཚད་རྙིང་གཅིན་དང་ཟླ་མཚན་སྙི་པ་དང་། །
སྨན་གྱིས་བཤལ་མི་ཕུག་ཅིང་ཁྲག་འོང་དང་། །
ཚིལ་ནད་སེལ་ཞིང་ཉེར་གཅིག་བེ་སྣབས་འཁྲུ། །
རྐེད་པ་ན་ཞིང་འཁྲུ་དང་དབུགས་ཐུང་དང་། །
དཔྱི་དམིགས་ཟུག་ཅིང་རླུང་གིས་སྐད་འགག་སོགས། །
སེལ་ཞིང་ཉེར་གཉིས་གཅིན་དང་ཟླ་མཚན་སྙི། །
གྲང་ནད་རླུང་ནད་དཔྱི་དམིགས་ཟུག་སོགས་སེལ། །
ཉེར་གསུམ་གཞང་གས་སྙམ་བྱེད་གཞང་ནད་དང་། །
• 28 •



གསོ་རིག་ཡིག་ཆ་ཉིང་བསྡུས།
རྐེད་པ་འཕྱེ་དང་འཁྲུ་དང་བླ་འཆོལ་སྨྲ། །
མེ་གདབ་ཕན་པ་རྒྱུད་ཀྱི་དགོངས་པའོ། །
ཟུར་གསང་ཨན་སྟོང་ཚིགས་པ་དང་པོ་ནས། །
གཡས་གཡོན་ཆག་གང་བཅལ་བ་རྩེ་དཀར་ལས། །
རླུང་རྩ་རཏྣའི་གསང་གདབ་འཇིང་རེངས་དང༌། །
བཤུལ་རྒལ་འགྱུར་མི་ཤེས་ལ་ཕན་པ་ཡིན། །
དེ་ནས་ཕྱིར་ལ་དཔུང་མགོར་མཚོན་དོ་བཅལ། །
རྩེ་ནག་གསང་ཡིན་ཙ་ནག་རླུང་ཞུགས་པས། །
དཔུང་སོག་འཇིང་བ་རེངས་ལ་ཕན་པ་ཡིན། །
དེ་ནས་ཕུན་གང་ཕྱིར་བཅལ་དཔུང་འཛུམ་གསང་། །
ལག་བཤལ་མིག་འགྲིབ་སྣ་ཁྲག་འཛག་ལ་ཕན། །
སོག་དཀར་ཁ་ནས་ཐུར་དུ་མཁྱིད་གང་བཅལོ། །
མེ་ལོང་དཀྱིལ་གསང་དང་ནི་ཨུ་ཟུར་ཁར། །
གློ་བ་མ་བུ་ཐུན་མོང་གསང་ལ་གདབ། །
གློ་རྣག་འབྱམས་དང་རྩ་དཀར་རླུང་ཞུགས་འཇོམས། །
མེ་ལོང་སྟེང་ནས་མཁྱིད་གང་མར་བཅལ་བར། །
གློ་བའི་སྒང་རྩིབས་གཤམས་ཟག་སྣ་ཡི་གསང་། །
དེ་དག་གང་ལ་རླུང་དང་རྣག་ཞུགས་འཇོམས། །
མེ་ལོང་མཐིལ་ནས་ཐུར་དུ་རྩེ་སོར་བཞི། །
གློ་བའི་སྒང་གསང་ལུ་ལྐུགས་རྣག་ལ་ཕན། །
• 29 •



མེ་བཙའི་གདམས་པ་མ་བསྡུས་རྒྱུས་བཤད་གསལ་སྟོན་ཤེལ་དཀར་མེ་ལོང་།
དེ་ནས་ཐུར་དུ་སོར་གསུམ་གཤམ་གསང་གདབ། །
རྒྱབ་ཏུ་ཚོན་གང་བཅལ་བ་རྩིབས་ཀྱི་གསང་། །
མཆན་འོག་ཚོན་གང་བཅལ་བ་ཟག་སྣའི་གསང་། །
རྣག་དང་ལུ་འགག་རླུང་ཞུགས་གང་ལ་ཡང་། །
གནད་གར་ཡོད་ལ་གཟེར་ཡོད་གཉན་ཚད་དང་། །
ཁྲག་ཚད་མ་གཏོགས་རང་རང་ནད་ལ་ཕན། །
དཔུང་བའི་འཛུམ་ནས་ཆག་གང་ཐུར་དུ་བཅལ། །
རཏྣ་རྩེ་འོག་རྩ་དཀར་རླུང་གི་གསང་། །
ནང་དུ་ཚོན་གང་ཐུར་དུ་ཕུན་གང་ས། །
ཆུ་རྩ་ཕྲན་བུའི་གསང་དུ་བཤད་པ་ཡིན། །
དེ་དག་རྩ་དཀར་བཤལ་འཕྱོས་གཟེར་ལ་ཕན། །
དཔུང་ནས་མཁྱིད་གང་མདུན་ནས་མར་བཅལ་བ། །
དཔུང་འཛུགས་གསང་ཡིན་གློ་བུར་རྣག་ཞུགས་སྐེམ། །
ཚིགས་པ་བཞི་ནས་གཡས་གཡོན་རྩེ་སོར་བཞི། །
གློ་བའི་བུ་ཁུངས་རྣག་གི་འབབ་གསང་སྟེ། །
གློ་ནད་རྙིང་བ་རྣག་ཏུ་འབྱམས་ལ་ཕན། །
ཚིགས་པ་དགུ་ཡི་གཡས་གཡོན་སོར་བཞི་བཅལ། །
གཡས་མཆིན་གཡོན་མཚེར་རྒྱབ་ཀྱི་སྐྲུན་ལ་ཕན། །
བཅུ་བའི་ཟུར་སོར་བཞི་བཏབ་མཁལ་མ་ཡི། །
རྩ་ཐུག་གསང་ཡིན་མཁལ་སྲིན་འབྲས་སྐྲན་དང་། །
དྲི་ཆུ་ཁྲག་དང་རྣག་ཏུ་འབབ་ལ་ཕན། །
• 30 •



གསོ་རིག་ཡིག་ཆ་ཉིང་བསྡུས།
དེ་ལྟར་རྒྱབ་ཀྱི་དམིགས་གསང་ལྔ་བཅུ་བདུན། །
བསྟན་ནས་ད་ནི་མདུན་གསང་མཛུབ་མོས་སྟོན། །
མདུན་གྱི་མེ་གསང་སྐེ་སྟོང་ཙ་ར་ཁུང་། །
སྲོག་རྩ་སྙིང་དང་འདོམས་པའི་གསང་ཡིན་ཏེ། །
སྙིང་འཆུས་སྐྱིགས་བུ་གྲེ་འགགས་རླུང་ལྔ་དང་། །
བད་ཀན་སྐྱེས་ལ་གདབ་པས་ཕན་པ་ཡིན། །
སྒྲོག་རུས་མདོ་ཡི་རུས་འབུར་གདབ་པ་ན། །
རླུང་གིས་རུས་ན་རྨ་འབྲས་འཚོ་དཀར་ཕན། །
སྐེ་ཡི་ཏོང་ཏོང་སོར་གསུམ་སྐྱེ་འགག་དང་། །
རླུང་ལྔ་བད་ཀན་སྐྱེས་དང་སྐད་འདར་འཚོ། །
དེ་ནས་ཐུར་དུ་མཚོན་གང་བཅལ་བ་ནི། །
བྱ་རོག་མིག་ཅེས་དབུས་མ་ཁྲག་རླུང་གསང་། །
གཡས་གཡོན་མཚོན་རེ་བཅལ་བའི་ཁ་གསུམ་གདབ། །
ཁྲག་ཚད་སྐྱེ་དང་སྟོད་འཚང་དབུགས་འགག་འཇོམས། །
དེ་འོག་ཚོན་གང་ཐུར་བཅལ་ཁ་གསུམ་གདབ། །
གློ་གསང་བར་བས་ཁ་རྣག་བྲོ་བ་དང༌། ། །
ཚད་བཅས་གློ་འཕར་འབུད་ཅིང་ལུ་ལ་ཕན། །
དེ་ནས་གོང་ལྟར་མར་བཅལ་ཁ་གསུམ་གདབ། །
གློ་གསང་ཆུ་རྐུན་ཞེས་བྱས་གློ་བའི་ནད། །
ཚ་གྲང་ཀུན་ལ་མཆོག་ཏུ་ཕན་པ་ཡིན། །
• 31 •



མེ་བཙའི་གདམས་པ་མ་བསྡུས་རྒྱས་བཤད་གསལ་སྟོན་ཤེལ་དཀར་མེ་ལོང་།
དེ་འོག་མཚོན་གང་ཁ་གསུམ་བཅལ་བ་ཡི། །
ནུ་མའི་ཐད་དྲང་བྲང་གཞུང་དཀར་ནག་མཚམས། །
སྙིང་གསང་ཆེན་མོར་བཏབ་པས་སྙིང་འདར་འཕྱོ། །
སྙིང་མི་དགའ་དང་ཟས་མི་ལེན་ལ་ཕན། །
དེ་ནས་ཐུར་དུ་ཕུན་གང་བཅལ་བར་གདབ། །
ནུ་མཆིན་རྩིབ་ལོགས་གཡོན་པ་གཟེར་ལ་ཕན། །
དེ་ནས་ཡུན་གང་ལྷན་འཁྲུམས་མཚམས་སུ་གདབ། །
གཡས་གཡོན་མཚོན་གང་ཕུན་གང་བཅས་གསུམ་གྱིས། །
བད་ཀན་གསང་སྟེ་བྲང་ཚ་ཆུ་སྐྱུར་སྐྱུག།
ཁ་མངལ་སྒྲོག་དང་སྟོད་བརྒྱངས་དབུགས་རྒྱས་འཇོམས། །
ལྷེན་སྣ་བད་ཀན་མཚོ་ཡིན་ཁ་གསུམ་གདབ། །
སྟོད་བརྒྱངས་ཟས་མི་འཇུ་དང་སྣབས་ལུད་མང་། །
མཚོགས་མ་ལྕི་དང་འཆམ་པ་དག་ལ་ཕན། །
ལྷན་སྣེའི་རྩེ་ནས་མཚོན་གང་ལྷེན་དང་ནི། །
ཕོ་བའི་གསང་ཡིན་ཁ་གསུམ་གདབ་པ་ན། །
ལྷུན་དང་མ་ཞུ་བད་སྨུག་གྱེན་སྐྱུག་དང་། །
འཁྲུ་སྐྱུགས་སྒྲིག་དང་ཟས་མི་འཇུ་ལ་ཕན། །
དེ་ནས་མཚོན་གང་ཁ་གསུམ་སྐྲུན་དང་ནི། །
མཆིན་པའི་གསང་ཡིན་བསྲེག་པས་ཟས་ཟོས་སྨིན། །
མ་འདོད་ཆུ་སྐྱུར་སྐྱུག་དང་ཕྱི་དྲོ་སྦོས། །
ཁ་གདོང་སྐྲངས་དང་མཆིན་འོར་རྩིབ་ལོགས་ན། །
• 32 •



གསོ་རིག་ཡིག་ཆ་ཉིང་བསྡུས།
གསུས་སྒྲོག་དབུགས་མི་བདེ་དང་སྐྲུན་ལ་ཕན། །
མཆིན་གསང་དེ་ཡི་ཁ་གསུམ་ཐ་མ་ནས། །
ཐུར་གང་བཅལ་བ་གཡས་གཡོན་མཆིན་མཚེར་ནི། །
འཁོར་བའི་གསང་གདབ་གཡས་ཀྱིས་མཆིན་སྐྲུན་དང༌། །
དམུ་ཆུའི་སྐྲན་དང་ཟས་མི་འཇུ་བ་དང་། །
གཡོན་གྱིས་མཚེར་བ་སྦོས་དང་འཁྲུ་བ་སེལ། །
རྩིབ་མ་རིང་བོའི་གཡས་གཡོན་གདབ་པ་ན། །
གཡོན་མཆེར་བ་དང་གཡས་པ་མཆིན་གསང་སྟེ། །
ཟས་མི་འཇུ་དང་འཁྲུ་དང་གཟེར་ཟུག་སེལ། །
དེ་ནས་མཚོན་གང་ཁ་གསུམ་མེ་མཉམ་གསང་། །
མཆིན་སྟོད་ན་དང་ཁྲག་ཏུ་སྐྱུག་པ་དང་། །
ཁོང་བ་ལྕི་ལ་སྦོ་ཞིང་སྒྲེག་པ་དང་། །
འཇུ་དཀའ་ཕོ་བའི་མེ་ཉམས་རྣམས་ལ་ཕན། །
དེ་འོག་ལྟེ་ཁུང་སྲིད་པའི་ཆགས་གསང་བསྲེགས། །
བུད་མེད་ཁོང་ནད་ཀུན་དང་ཟླ་མཚན་འཛག།
བཙས་རྗེས་རླུང་ཞུགས་སྦོས་སྐྲངས་བུ་མི་ཆགས། །
དུག་རོ་ཡང་ཡང་འཕར་བ་སོགས་ལ་ཕན། །
ལྟེ་བའི་གཡས་གཡོན་མཚོན་རེ་ལུང་གི་ཐེར། །
ལོང་སྐྲུན་སྦོ་འཁྲོག་ནད་ལ་མཆོག་ཏུ་ཕན། །
དེ་ནས་གཡས་གཡོན་མཚོན་རེ་ལོང་ཕུག་གསང་། །
འཁྲུ་འབྱམས་སྦོ་འཁྲོག་འགྲོ་མི་ཤེས་ལ་ཕན། །
• 33 •



མེ་བཙའི་གདམས་པ་མ་བསྡུས་རྒྱས་བཤད་གསལ་སྟོན་ཤེལ་དཀར་མེ་ལོང་།
ལྟེ་བའི་ཁོང་ནས་གཡས་གཡོན་ཐུར་དོ་དང༌། །
ཐུར་དུ་མཚོན་གང་ཁ་གསུམ་གློ་ནད་དང་། །
སྐད་ངན་ཆུ་ཚན་སྐྱུག་དང་ལོང་འཁྲོག་སེལ། །
དེ་འོག་མཚོན་གང་ཁ་གསུམ་རྒྱུ་སྟོད་གསང་། །
རྒྱུ་མར་རླུང་ཞུགས་འཁྲུ་དང་གྲང་བར་ཕན། ། །
དེ་འོག་མཚོན་གང་ཁ་གསུམ་རྒྱུ་སྨད་གསང་། །
གྲང་རླུང་འཁྲུ་དང་རླིག་སྐྲངས་ཆུ་སོ་ན། །
ཆུ་སྙི་ཟླ་མཚན་འཛག་པ་རྣམས་ལ་ཕན། །
དེ་འོག་མཚོན་གང་ཁ་གསུམ་ལྷང་བའི་གསང་། །
གྲང་བས་ཆུ་ཁ་སྲིའམ་སྙི་བ་དང་། །
རྟག་ཏུ་ཟླ་མཚན་འཛག་དང་བུ་འཆོར་རམ། །
བུ་མི་ཆགས་པའི་མངལ་ནད་དག་ལ་ཕན། །
དེ་འོག་མཚོན་གང་ལྷང་སྙིང་གསང་དུ་གདབ། །
བུ་སྣོད་མངལ་དང་མཁལ་རྐེད་གྲང་ནད་དང་། །
ཆུ་ཡི་ནད་དང་རྐང་ནད་དག་ལ་ཕན། །
དེ་འོག་གཉེར་མ་རིང་བོར་གདབ་པ་ན། །
མཁལ་རྐེད་ཕོ་འབྲས་མོ་མཚན་སྐྲངས་པ་དང་། །
ཁྲག་མཁྲིས་ཆུ་སེར་ནད་གྱུར་འདུས་ཚད་འཇོམས། །
རྨོངས་མཚམས་ཁ་གསུམ་གདབ་པས་གཅིན་སྲི་དང་། །
ཆུ་ཚན་ནད་དང་སྨད་རྐྱལ་འགྲོ་བ་དང་། །
བད་སྣབས་ལུ་ཅན་འཁྲུ་བ་དག་ལ་ཕན། །
• 34 •



གསོ་རིག་ཡིག་ཆ་ཉིང་བསྡུས།
སྤུ་གསེབ་འཕར་རྩ་བསྲེགས་པས་སྲིད་པ་སྲུང༌། །
མཚན་རྐུབ་བར་བསྲེག་འདར་དང་དྲན་མྱོས་དང་། །
སྟོད་ཀྱི་དབུགས་སྡོམ་མཚན་མ་སྐྲངས་པ་དང་། །
ཁུ་བ་རླུག་དང་ཟླ་མཚན་འཛག་ལ་ཕན། ། །
དེ་ཡི་གཡས་གཡོན་མཚོན་རེར་གདབ་པ་ནི། །
ཕོ་གཡོན་མོ་ཡི་གཡས་པ་ཆུ་འགག་འབྱིན། །
མོའི་གཡོན་ཕོ་ཡི་གཡས་པས་སྲིད་སྲུང་ནུས། །
ཟུར་གསང་སྒྲོག་རུས་དག་ནས་གྱེན་སོར་བཞི། །
བཅལ་བའི་ཨོལ་སྒོའི་ཟུར་གྱི་འཕར་རྩ་བསྲེག།
གློ་ཁྲག་ལུད་པ་མི་ཆོད་པ་ལ་ཕན། །
སྒྲོག་རུས་གོང་གི་ཤོང་བུར་གདབ་པ་ན། །
གློ་སྐམ་གློ་ལུད་བྲང་དུ་ཟུག་ལ་ཕན། །
བྲང་གཞུང་དཀར་ནག་མཚམས་ནས་གྱེན་མཚོན་གང་། །
བཅལ་བ་སྲོག་རླུང་གྱེན་རྒྱུའི་ནད་ལ་གདབ། །
དེ་ནས་གཡས་གཡོན་མཚོན་རེ་ཕུན་རེ་བཅལ། །
གློ་བའི་བར་གྱི་སྐབས་གསང་སྟོད་རླུང་སེལ། །
དེ་ནས་གྱེན་མཚོན་གང་བཅལ་ཐུག་ཁབ་གསང་། །
རྣག་ཞུགས་རླུང་འབུད་བུས་ཚེ་ལུ་ལ་ཕན། །
དེ་སྟེང་ཚོན་གང་བཅལ་བ་བྱ་རོག་གི།
མིག་གསང་གཉིས་ཡིན་བསྲེགས་པས་གློ་སྙིང་དང་། །
སྲོག་ལ་རླུང་ཞུགས་འཚང་འཕུལ་དབུགས་བསྐུར་ཕན། །
• 35 •



མེ་བཙའི་གདམས་པ་མ་བསྡུས་རྒྱས་བཤད་གསལ་སྟོན་ཤེལ་དཀར་མེ་ལོང་།
དེ་སྟེང་མཚོན་གང་འཇལ་བ་ཕུག་རོན་གསང་། །
རླུང་གཟེར་མདུན་རྒྱབ་སྦྲགས་ནས་གཟེར་པ་ཡིས། །
འགུལ་སྐྱོད་ལུ་བ་དཀའ་ལ་ཕན་པ་ཡིན། །
དེ་སྟེང་ཅུང་ཟད་ཕྱིར་གསེགས་མཚོན་གང་བཅལ། །
གློ་སྙིང་འདོམས་པའི་གསང་ཡིན་གློ་སྙིང་ལ། །
འབྲེལ་བའི་དཔྱང་ཐག་རྩ་དཀར་ནད་ལ་ཕན། །
ཨོལ་སྒོའི་མདུན་འགྲམ་གཉིས་བཏབ་སྐྱུག་པ་གཅོད། །
དེ་ལྟར་མདུན་གསང་བདུན་ཅུ་རྒྱབ་ཀྱི་གསང་། །
ལྔ་བཅུ་རྩ་བདུན་དང་སྡོམ་ལུས་ཀྱི་གསང་། །
གདབ་མིག་བརྒྱ་དང་ཉི་ཤུ་རྩ་བདུན་ནོ། །
གཉིས་པ་ཡན་ལག་གསང་ལ་མགོ་ལག་རྐང་། །
གསུམ་གྱི་ཡན་ལག་གཙོ་བོ་མགོ་བོ་ལ། །
དཔྲལ་ལྟག་རྣ་རྩེ་བཞི་སྦྲེལ་ཐིག་གི་འཛོམས། །
སྤྱི་གཙུག་གདབ་པར་སྙིང་མི་དྲན་པ་དང༌། །
བད་ཀན་མིག་འགྲིབ་སྣ་ཁྲག་འབྱམས་ལ་ཕན། །
སྐུ་མཚམས་སོར་བཞིར་གྱེན་བཅལ་མཚོགས་མར་གདབ། །
ཀླད་གཟེར་མགོ་འཁོར་རབ་རིབ་ཅན་ལ་ཕན། །
སྐྲ་མཚམས་ནས་གྱེན་སོར་བདུན་འདུས་སོར་གདབ། །
སྣབས་འགག་སྣབས་ལུད་མ་ཐོན་དག་ལ་ཕན། །
སྐུ་མཚམས་དཔྲལ་བར་གདབ་པས་མིག་འགྲིབ་དང་། །
• 36 •



གསོ་རིག་ཡིག་ཆ་ཉིང་བསྡུས།
རིམས་ཀྱི་སྨྱོ་བ་དག་ལ་ཕན་པ་ཡིན། །
མིག་འབྲས་ཐད་དྲང་སྐྲ་མཚམས་ནས་ཐུར་དུ། །
མཚོན་གང་གཞལ་བར་གདབ་ན་མིག་ཚག་སེལ། །
སྨིན་མའི་བར་མཚམས་ལ་བཏབ་མིག་སེར་དང༌། །
སྣ་ཁྲག་མི་ཆོད་འབྱམས་ལ་ཕན་པ་ཡིན། །
མིག་ཟུར་མཚོན་གང་ཕྱིར་བཅལ་འགུལ་བར་བཏབ། །
མིག་ཚག་བརྗེད་ངས་དྲན་པ་ཉམས་ལ་ཕན། །
སྣ་བའི་བུག་ཐད་མདུན་གྱི་རྩ་བར་གདབ། །
རྣ་བ་འུར་དང་སོ་འགྲམ་ནད་ལ་ཕན། །
སྣ་བུག་ཐད་མདུན་ཕུན་གང་འབུར་ལ་བཏབ། །
རྨེན་བུ་ཁ་ཡོ་འབྱེད་མི་ཤེས་ལ་ཕན། ། །
རྣ་བའི་རྩེ་མོའི་ཐད་ཀའི་ལྷན་ལ་གདབ། །
གཉའ་བ་རེངས་དང་རྩེ་ཆུང་རེངས་ལ་ཕན། །
རྣ་རྩེའི་གཡས་གཡོན་སྐྲ་མཚམས་བཞི་ལ་གདབ། །
རྣ་བ་ན་དང་ཀླད་ནད་འགྱེལ་ལ་ཕན། །
རྣ་ཤལ་ཐད་སོར་དོ་ཡི་ཟ་འགྲམ་གདབ། །
ཁ་འབྱེད་མི་ཤེས་ཁ་ཡོ་འོན་ལ་ཕན། །
རྣ་ཡི་ཅོག་ཅོག་པོ་རུ་གདབ་པ་ན། །
སྨྲ་མི་ཤེས་དང་སྙིང་མི་དྲན་ལ་ཕན། །
ཁ་འགྲམ་མཚོན་རེའི་ས་རུ་གདབ་པ་ན། །
ཁ་དང་མིག་གང་གཡོན་པོར་གྱུར་ལ་ཕན། །
• 37 •



མེ་བཙའི་གདམས་པ་མ་བསྡུས་རྒྱུས་བཤད་གསལ་སྟོན་ཤེལ་དཀར་མེ་ལོང་། །
དེ་ནས་ཕུན་གང་མར་ལ་བཅལ་བར་བཏབ། །
ཁ་ཁ་ལྕེ་རྩེ་སྐྲངས་ལ་ཕན་པ་ཡིན། །
མ་མཆུའི་འོག་གདབ་རླུང་རིམས་སྨྲ་མི་ཤེས། །
ཁ་ལྐུགས་དྲན་ཉམས་བླ་འཆོལ་སྨྲ་ལ་ཕན། །
ཡང་ན་ཡ་མཆུའི་གཤོང་བུར་བཏབ་ཀྱང་མཚུངས། །
ཀོ་ཀོའི་གཤོང་བཏབ་ལྕེ་སྐྲངས་སྨྲ་དཀར་ཕན། །
ལྟག་པའི་རུས་འབུར་སྟེང་ནས་གྱེན་མཚོན་གང་། །
བཅལ་བཏབ་སྣ་འགག་མིག་མི་གསལ་ལ་ཕན། །
དེ་ཡི་གཡས་གཡོན་མཚོན་དོ་རེ་བཙལ་བར། །
བཏབ་པས་ཀླད་པའི་ནད་དང་མིག་ནད་སེལ། །
ལྟག་པའི་སྡུད་སྒོར་བཏབ་ན་རིམས་ཚད་ཀྱིས། །
ཟིན་པས་སྙིང་མི་དགའ་དང་ལུས་སྦྲིད་དང༌། །
མིག་སེར་མགོ་འཁོར་གླལ་བ་མང་ལ་ཕན། །
མཆུ་ཡི་ཕན་ཚུན་གཉིས་ཀྱི་གཤོང་བུར་གདབ། །
བཤུལ་རེངས་གཉའ་བ་འགྱུར་མི་ཤེས་ལ་ཕན། །
རྣ་བའི་ཕྱི་མཆན་མགུལ་བའི་རྩ་ལ་གདབ། །
མགོ་ནད་ཤེས་པ་མི་གསལ་ལྕི་ལ་ཕན། །
ལྟག་པ་ཆུ་བའི་བར་གྱི་གཤོང་བུར་གདབ། །
རླུང་སྨྱོན་དྲན་ཉམས་མགོ་འཁོར་ལུས་སྦྱིད་འཚོ། །
ལྟག་པའི་སྡུད་སྒོའི་གཡས་གཡོན་མཚོན་རེར་གདབ། །
གཉའ་བ་བཤུལ་རེངས་འགྱུར་མི་ཤེས་ལ་ཕན། །
• 38 •



གསོ་རིག་ཡིག་ཆ་ཉིང་བསྡུས།
དེ་ནས་གཡས་གཡོན་མཚོན་རེ་བཅལ་བར་གདབ། །
མིག་ནད་རབ་རིབ་རིམ་པས་འགྲིབ་ལ་ཕན། །
ལྟག་པའི་སྐྲ་མཚམས་སྤུ་འཁྱིལ་དབུས་སུ་གདབ། །
མཇིང་རེངས་གཉའ་བ་སྦྲིད་པ་དག་ལ་ཕན། །
རྣ་བའི་ཕྱོགས་བཞིའི་རྩ་ནས་སོར་རེར་གདབ། །
རྣ་བ་གཟེར་དང་རྣག་ཆུ་འབྱམས་ལ་ཕན། ། །
མདུན་དབུས་སྐུ་ཡི་མཚམས་ནས་གཡས་གཡོན་དུ། །
སོར་བཞི་རེ་བཅལ་དཔྲལ་ཟུར་འབུར་བོར་གདབ། །
སྣ་ཁྲག་འབྱམས་པ་གང་ཡིན་ཕྱོགས་བསྟུན་ཕན། །
མིག་གིས་དྲང་བོར་ཐད་བལྟའི་རྒྱལ་མོའི་ཐད། །
སྟེང་འོག་ཕྱི་གསུམ་མིག་ཕོར་ཁ་གདངས་དང་། །
མདུན་གྱི་གདོང་ཕུད་མཚུལ་བའི་རྩ་སྟེང་བཅས། །
ཕྱོགས་བཞིའི་མིག་འགྲིབ་བསྲུང་བའི་ཉེ་གསང་བརྒྱད། །
རྒྱལ་ཐད་སྨིན་དབུས་མིག་ཕོར་ཁ་ནས་ཡར། ། །
མཚོན་གང་ས་དང་རྒྱལ་ཐད་སྐུ་མཚམས་ནས། །
གྱེན་མཚོན་གང་བཅལ་སྐྲ་ཡི་ནང་དང་བཞི། །
སྣ་རྩེའི་སྐུ་མཚམས་ཐད་ཚད་བཏབ་པ་ཡི། །
སྐྲ་མཚམས་ནས་གྱེན་གར་སླེབ་ས་དང་ལྔ། །
རབ་རིབ་འགྲིབ་ལམ་དགག་པའི་བར་གསང་ཡིན། །
སྐྱོག་རའི་གཟེར་རྩ་གཉིས་དང་དཔུང་བ་ཡི། །
ཚིགས་མིག་སྟེང་ནས་མཁྱིད་གང་མར་བཅལ་བའི། །
• 39 •



མེ་བཙའི་གདམས་པ་མ་བསྡུས་རྒྱས་བཤད་གསལ་སྟོན་ཤེལ་དཀར་མེ་ལོང་།
སོག་པའི་སྟེང་གཉིས་རྐང་བའི་དྲེག་མཚམས་ཏེ། །
རིང་གསང་དྲུག་གདབ་མིག་འགྲིབ་བསྲུང་བར་བྱེད། །
དེ་ཡང་རིང་བར་གཉིས་གསུམ་རིམ་པ་བཞིན། །
ཟླ་བ་རེ་ཡི་མཚམས་སུ་སྲུང་བ་གཅེས། །
དེ་ལྟར་མགོ་ཡི་གདབ་མིག་བདུན་ཅུ་གསུམ། །
རྒྱས་པར་བཤད་ཟིན་གཉིས་པ་ལག་པའི་གསང་། །
དཔུང་བའི་མགོ་ཡི་གཤོང་བུར་བཏབ་པ་ཡིས། །
ཚིགས་པ་ན་དང་སྐྲངས་ལ་ཕན་པ་ཡིན། །
ནང་གི་སྒྲོག་རུས་ཕྱི་ཡི་མཆན་ཁུང་གི།
གཉེར་མ་རིང་བོར་བཏབ་པས་སྟོད་འཚངས་ཤིང་། །
ལག་པ་བཤལ་བ་དག་ལ་ཕན་པ་ཡིན། །
ཕྲག་པའི་ཐལ་གོང་དག་ལ་གདབ་པ་ཡིས། །
གག་པ་ལྐོག་ནད་ལྐོག་མ་སྐྲངས་པ་དང་། །
གློ་ཅན་ལག་པ་མི་ཐེག་སྟོད་གཟེར་འཇོམས། །
སོག་མཐིལ་གཉིས་བཏབ་གློ་འབྱར་ཤ་སྔོ་དང༌། །
བྲང་འབྱར་གློ་བའི་གཅོང་ནད་དག་ལ་ཕན། །
དཔུང་མགོ་གཡས་གཡོན་དབུགས་ཀྱིས་གར་སླེབ་བསྲེགས། །
སྣ་ཁྲག་མ་ཆོད་འབྱམས་ལ་མཆོག་ཏུ་ཕན། །
གྲུ་མོའི་ཁུག་གདབ་ཆུ་སེར་ཞུགས་ལ་ཕན། །
གཞུ་མཆོག་མགོར་གདབ་རུས་ནད་དག་ལ་ཕན། །
• 40 •



གསོ་རིག་ཡིག་ཆ་ཉིང་བསྡུས།
གཞུ་མཆོག་རྒྱབ་ཀྱི་ཚིགས་མིག་དག་ཏུ་གདབ། །
རཏྣ་གཉིས་ཀྱི་རྩ་དཀར་གཟེར་བཤལ་འཇོམས། །
མཁྲིག་མིག་སོར་བཞི་རུས་པའི་བར་ལ་བསྲེགས། །
རིམས་ནད་ངུ་ལབ་འདྲེ་མཐོང་སྣང་ལ་ཕན། །
མཁྲིག་ཟུར་རྩ་སྟེང་བཏབ་ན་ཆུ་རྒྱུས་དག།
འཁུམ་པ་ལ་ཕན་མཁྲིག་རུས་འབུར་བོར་གདབ། །
པགས་ནད་མཛེར་བ་དག་ལ་ཕན་པ་ཡིན། །
མཐེབ་མཛུབ་བར་ནས་མཛུབ་གང་བཅལ་བའི་ཁར། །
རིམས་ཚད་ཞེན་དང་མིག་ནད་ཚག་ལ་གདབ། །
མཐེ་བོང་མཁྲིག་མའི་རུས་འབུར་བར་ལ་གདབ། །
ཀླད་པ་ན་དང་མིག་ནད་དག་ལ་ཕན། །
མཐེབ་ཆུང་སྲིན་ལག་བར་ནས་མཚོན་ཕྱེད་དོར། །
བཏབ་པས་ཚག་སོགས་མིག་གི་འབྲས་ནད་སེལ། །
སྲིན་ལག་གཡས་གཡོན་ཚིགས་པ་གཅིག་གཉིས་གསུམ། །
ནད་ཚབ་བསྟུན་བསྲེགས་མཆུ་ཡི་ནད་ལ་ཕན། །
སྲིན་ལག་རྩེ་མོ་བསྲེགས་པས་སོ་ནད་སེལ། །
དེ་ལྟར་ལག་པའི་གསང་མིག་ལྔ་བཅུ་བརྒྱད། །
སོང་ནས་གསུམ་པ་རྐང་བའི་གསང་མིག་བཤད། །
དཀྱིལ་ཀྲུང་མཉམ་བཞག་ལུས་བསྲང་དཔྱི་མིག་ནས། །
གྱེན་དུ་ཆག་གང་དེ་ནས་ཟུར་ལ་ཡང་། །
• 41 •



མེ་བཙའི་གདམས་པ་མ་བསྡུས་རྒྱུས་བཤད་གསལ་སྟོན་ཤེལ་དཀར་མེ་ལོང་།
ཆག་ནང་བཅལ་བཏབ་སྐེད་པ་འཁོར་ནར་ཕན། །
དཔྱི་རུས་འབུར་དང་བརླ་ཡི་ཤོང་ཤོང་པོར། །
བཏབ་པས་ཆུ་སེར་ཁོང་ལྷུང་རྟུག་སྐུམ་དང་། །
གྲང་སྐྲན་འོར་དུ་ལྷུང་བ་རྣམས་ལ་ཕན། །
རུས་འབུར་སྟེང་ནས་མར་ལ་ཚོན་གསུམ་བཙལ། །
བཏབ་པས་བྱིན་པའི་སྐྲན་འབྲས་རྐང་སྦྲིད་སོགས། །
རྐང་བའི་ནད་རིགས་ཀུན་ལ་ཕན་པ་ཡིན། །
སྒྱིད་ཁུང་གཉེར་རིང་སྟེང་ནས་ཐུར་མཚོན་གང་། །
བཏབ་པས་ཆུ་བ་འཁུམ་དང་བརྐྱང་མི་ཤེས། །
གཞང་ནད་ཤུ་བ་ཁྲག་འོང་རྣམས་ལ་ཕན། །
ལོང་ནས་ཡར་ལ་མཚོན་གང་བཅལ་བ་ཡི། །
ངར་གདོང་ཐུར་འོག་རུས་པ་འབུར་གཉིས་འོག།
ཆུ་སེར་ཤོང་བུར་བཏབ་པས་རུས་ཁོལ་དང་། །
བྱིན་ཤ་འགྱུར་སོགས་པུས་མོ་མན་ཆད་སེལ། །
ཕྱི་ལོང་སྟེང་ནས་གྱེན་ལ་སོར་བཞི་ཡི། །
ཆུ་བའི་བར་བསྲེགས་ལྐོག་མའི་ནད་རྣམས་དང༌། །
སྨྲ་མི་ཤེས་པ་དག་ལ་ཕན་པ་ཡིན། །
ནང་ལོང་ཐད་དྲང་གདོང་གི་ཆུ་བར་བསྲེག།
ཕོ་མཚན་མི་ལྡང་ས་བོན་ལུག་ལ་ཕན། །
མཐེ་བོང་སྤུ་སྐྱེས་བསྲེགས་པས་སྨྱོ་ལྐུགས་དང་། །
ལྟག་པ་རེངས་སམ་རླིག་པ་སྐྲངས་ལ་ཕན། །
• 42 •



གསོ་རིག་ཡིག་ཆ་ཉིང་བསྡུས།
རྟིང་བའི་དྲེག་མཚམས་བསྲེགས་པས་མིག་ཚག་དང༌། །
སྨྱོ་འབོག་ཡེ་འབྲོག་ནད་ཀྱིས་ཟིན་ལ་ཕན། །
ནང་ལོང་འཕར་རྩ་བསྲེགས་པས་རྒྱུ་ལོང་ནད། །
ཕོ་བ་གླང་ཐབས་ནད་ལ་ཕན་པ་འབྱུང་། །
ངར་གདོང་ཆུ་བ་ཁ་སྤྲུག་བར་གྱི་ནི། །
སྙིང་རྩ་ཆེན་པོ་བསྲེགས་པས་རུས་ནད་དང་། །
ཤ་སེར་མིག་སེར་ཕོ་མཆིན་རླིག་འབྲས་སྐྲངས། །
འབྲས་བུ་ནང་དུ་དྲོས་པ་དག་ལ་ཕན། །
རྟིང་བའི་རུས་འབུར་ལྐོག་གི་ཤོང་བུར་བཏབ། །
རྐང་དང་བྱིན་པ་སྒབ་ཁུང་ནད་ལ་ཕན། །
མཐེབ་མཛུབ་བར་ནས་ཡར་ལ་མཚོན་གང་བཏབ། །
ཆུ་སེར་རྐང་སྦྲིད་གསུས་ཆེ་གཅིན་སྲི་སེལ། །
དེ་ནས་ཡར་ལ་ཕུན་གང་བཅལ་བར་གདབ། །
མཐིལ་གྲུམ་རྩུབ་དང་རླིག་པ་སྐྲངས་ལ་ཕན། །
དེ་ནས་མཚོན་གང་ཕུན་གང་ཡར་བཅལ་བཏབ། །
ཁོང་ལྕི་རླིག་པ་སྐྲངས་པ་དག་ལ་ཕན། །
མཐེ་བོང་མགོ་ཡི་ཚིགས་པ་ལ་བཏབ་ན། །
དྲེག་ནད་ལ་ཕན་རྐང་བོལ་རྒྱབ་ཚིགས་བསྲེགས། །
འདུག་མི་ཚུགས་དང་སྐྲངས་ལ་མཆོག་ཏུ་ཕན། །
མཐེབ་མཛུབ་བར་ནས་སོར་གང་ཤ་སྲུབ་ཏུ། །
རྐང་བའི་ནད་དང་རླིག་པ་སྐྲངས་ལ་ཕན། །
• 43 •



མེ་བཙའི་གདམས་པ་མ་བསྡུས་རྒྱས་བཤད་གསལ་སྟོན་ཤེལ་དཀར་མེ་ལོང་།
མཐེབ་ཆུང་སྲིན་མཛུབ་བར་ནས་གྱེན་བོལ་དུ། །
མཚོན་གང་གཞལ་བའི་ས་རུ་གདབ་པ་ན། །
ཚད་པས་འཁྲུ་དང་སྣ་ཁྲག་འཛག་ལ་ཕན། །
གུང་སྟེང་ཚད་མཚོན་ཕྱེད་དོར་གཏར་བསྲེགས་པས། །
ཆུ་སེར་རྐང་ནད་མིག་གི་ནད་ལ་ཕན། །
དེ་ལྟར་རྐང་བའི་མེ་དམིགས་དྲུག་ཅུ་བཞི། །
ཕྱི་ནང་ལུས་དང་ཡན་ལག་ལྔ་བསྡོམས་པས། །
གསང་དམིགས་སུམ་བརྒྱ་ཉེར་གཉིས་མ་འདྲེས་པར། །
རྒྱས་པར་བཤད་ལ་མ་ནོར་གདབ་པར་བྱ། །
གསང་ལ་མི་ལྟོས་རྨ་འབྲས་ལྷོག་སྐྲངས་དང་། །
རྨེ་བ་མཛེར་བ་ལ་སོགས་གློ་བུར་དུ། །
ལྷོག་པའི་རིགས་ལ་ནད་དམིགས་དབྱིབས་དང་བསྟུན། །
གང་ཡང་ཤ་གནད་རྩ་གནད་ཆེན་གནད་དང་། །
བླ་གནས་ཐོག་དང་ཆུ་རྒྱུས་སྟེང་དུ་སྤངས། །
མིག་འབྲས་མིག་རྩ་ལྕེ་རྩེ་ཕོ་མཚན་ལ། །
གློ་བུར་ལྷག་ཀྱང་གདབ་བྱའི་གནས་མ་ཡིན། །
གདབ་རུང་ནད་ལ་མེ་གདབ་ན། །
གསང་རྙེད་གོང་བཞིན་མེ་བཞག་ནས། །
སྐྱབས་འགྲོ་བྱས་གསོལ་འདི་ལྟར་ཐོབ། །
སངས་རྒྱས་སྨན་གྱི་བླ་དང་ཤཱཀྱ་ཐུབ། །
• 44 •



གསོ་རིག་ཡིག་ཆ་ཉིང་བསྡུས།
རིགས་གསུམ་མགོན་དང་དྲང་སྲོང་ཉི་ཤུ་གཅིག།
སྨན་གྱི་ལྷ་མོ་ཀླུ་སྒྲུབ་དཔའ་བོ་དང༌། །
བི་རོ་ཙ་ན་མཁས་པ་མི་དགུ་སོགས། །
རྒྱ་བོད་དྲང་སྲོང་བརྒྱུད་པར་བཅས་རྣམས་ལ། །
སྒོ་གསུམ་གུས་པས་ཕྱག་འཚལ་གསོལ་བ་འདེབས། །
དྲི་ཞིམ་མདངས་ལྡན་བདུད་རྩི་གསེར་གྱི་མེ། །
ནད་གདོན་འཇོམས་པར་བྱེད་པ་དྲག་པོའི་མདའ། །
སྟེང་གི་ལྷ་དང་འོག་གི་ཀླུ་ལ་མིན། །
བར་གྱི་བཙན་ལ་མི་འདེབས་ཀོ་ལོང་སྡོམ། །
བཞི་བརྒྱ་རྩ་བཞིའི་ནད་ལ་འདེབས་པ་ཡིན། །
གྲང་བའི་དྲོད་བསྐྱེད་ཚ་བའི་རྒྱུ་ལམ་སྲུངས། །
རླུང་རྒྱུའི་སྒོ་ཁོག་རྣག་དང་ཆུ་སེར་སྐེམས། །
ན་བའི་དཔལ་ཆོག་ཁྲག་སྲིན་གཟེར་བ་འཇོམས། །
འཁྲུ་དང་སྐྱུགས་དང་ཁུ་ཁྲག་འབྱམས་པ་ཆོད། །
མ་ཞུ་སྐྲན་དང་སྐྱ་རྦབ་དམུ་རྫིང་གཞིལ། །
ཕྱི་ནང་རྩ་ནད་གར་ལང་དམིགས་སུ་གདབ། །
རུས་ཆག་གས་གྲུམ་གཞོབ་ཇིབ་ལུགས་སུ་ཚུད། །
གནོད་བྱེད་རྩེ་འབྱིན་འབྱུང་བ་གནས་སུ་འཇོག།
ནད་གདོན་བུད་ཤིང་བསྲེགས་པར་བྱིན་གྱིས་རློབས། །
ནད་ལས་མྱུར་དུ་གྲོལ་བར་བྱིན་གྱིས་རློབས། །
འཆི་མེད་རིག་འཛིན་བརྙེས་པར་བྱིན་གྱིས་རློབས། །
• 45 •



མེ་བཙའི་གདམས་པ་མ་བསྡུས་རྒྱས་བཤད་གསལ་སྟོན་ཤེལ་དཀར་མེ་ལོང་།	-
སྨན་རྒྱལ་གོ་འཕང་ཐོབ་པར་བྱིན་གྱིས་རློབས། །
སྨན་བླའི་གཟུངས་དང༌།
རྟེན་འབྲེལ་སྙིང་བོ།
ཨོཾ་ལས་མ་ཧི་ཀ་སྭཱཧཱ།
ཐལ་བའི་བུ་དམར་པོ་སོད།
སྐྱེས་པའི་འཕྲེང་བར་སངས་རྒྱས་སྨན་བླ་དང༌། །
མི་འབྲལ་ཆོས་ལ་སྤྱོད་ཅིང་ས་ལམ་རྫོགས། །
སྟོབས་བཅུ་མངའ་བོའི་གོ་འཕང་བརྙེས་གྱུར་ནས། །
འགྲོ་བའི་དུག་གསུམ་ནད་རྣམས་དྲུངས་འབྱིན་ཤོག།
ནད་སྟེང་ཕེབས་ན་ཐལ་བ་མི་འགུལ་བར། །
མཆིལ་མས་ཐུད་འདེབས་བསྐྱར་དགོས་ཚད་ལ་ལྟ། །
སྙོམས་ལ་ཆུ་བུལ་མཐའ་སྐོར་ཏོག་ཅེས་སྒྲ། །
བྱུང་བཟང་ཚོས་ཚད་མདུན་བཞག་རྒྱབ་ན་བཟང་། །
ཕྱི་རྗེས་མེ་ཤི་མཐེ་བོང་དག་གིས་ནན། །
ལངས་ནས་བཅག་ལ་དེ་ནུབ་ཆུ་འཐུང་སྤང་། །
སྣོད་དྲུག་ཟོས་རྗེས་མེ་བཙའ་སྤང་བ་ཡིན། །
གཞལ་ཚད་མཐེ་བོང་བར་ཚིགས་ནས་སེན་མོའི། །
དྲེག་པ་ཡོད་མེད་མཚམས་བར་མཚོན་གང་སྟེ། །
དེ་ཕྱེད་སོར་གང་དེ་ཕྱེད་ཕུན་གང་ཡིན། །
སོར་བཞི་ཆག་གང་ལྔ་ལ་མཁྱིད་གང་ཡིན། །
དྲུག་ལ་འཛུབ་གང་བཅུ་གཉིས་མཐོ་གང་ཡིན། །
• 46 •



གསོ་རིག་ཡིག་ཆ་ཉིང་བསྡུས། །
མཐོ་དོ་ཁྲུ་གང་མི་ལུས་ཁྲུ་བཞི་སྟེ། །
མིའུ་ཐུང་ཕྱེད་བཞི་དེ་ལྟར་ཤེས་པར་བྱ། །
འབྲས་སྐྲུན་སོགས་ལ་མེ་ཐེངས་ཉེར་གཅིག་བཙོ། །
བད་སྐྱ་སྙིང་རླུང་ཆུ་སེར་བཅོ་ལྔ་བསྲེག།
གཞུང་སྲིན་རྩ་ཆུ་འགག་རྣམས་ལྔ་བདུན་བསྲོ། །
བྱིས་པ་ཚོས་པར་མི་བསྲེགས་དངངས་པ་བསྐྱེད། །
བཙས་རྗེས་བཤལ་རྗེས་རྩ་འཐུད་ཧ་ཅང་མིན། །
སྨྲས་པ། བཞི་བརྒྱ་རྩ་བཞིའི་ནད་ཀྱི་དཔུང་གཞོམས་པའི། །
སྨན་དཔྱད་ཟས་སྤྱོད་བཞི་ལས་དཔྱད་ཀྱི་མཆོག།
མེ་བཙའི་གདམས་པ་མ་སྡུད་རྒྱས་བཤད་དུ། ། །
བསྟན་འཛིན་ཕུན་ཚོགས་གསུང་ལ་ཁ་སྐོངས་སུ། །
མཁན་མིང་བྱམས་ཚུལ་མིང་གིས་འབད་དེ་བསྡེབས། །
དགེ་བས་ལུས་ཅན་ཉེས་འཁྲུགས་ཟུག་རྡུ་ལས། །
གྲོལ་ཏེ་དལ་འབྱོར་ལྗོན་པ་ཡུན་བརྟན་ཅིང་། །
བདེ་སྐྱིད་དབྱར་གྱི་མཚོ་ལྟར་འཕེལ་བར་ཤོག།
ཅེས་པ་འདི་ཡང་དྷཱི་ཕུ་མཁན་མིང་(ངག་དབང་བྱམས་པ)ཚུལ་ཁྲིམས་
ཀྱིས་སྨན་ཡིག་ཆེན་མོའི་དགོངས་པ་བཞིན་ཚིགས་བཅད་དུ་བསྡེབས་པའོ། །
དགེ་ཞིང་བཀྲ་ཤིས། ། ། །
• 47 •



གོང་སྨན་དཀོན་མཆོག་ཕན་དར་གྱི་རྣམ་ཐར་སྙིང་གི་མུན་སེལ།
༄༅། །གོང་སྨན་དཀོན་མཆོག་ཕན་དར་གྱི་རྣམ་ཐར་
སྙིང་གི་མུན་སེལ་ཞེས་བྱ་བ་
བཞུགས་སོ། །
འཚོ་བྱེད་དཔལ་ལྡན་རྒྱལ་མཚན།
ཨོཾ་བདེ་ལེགས་སུ་གྱུར་ཅིག།
གསོ་རིག་བསྟན་པའི་གསལ་བྱེད་མིའི་ཉི་མ། །
བློ་གསལ་གཞོན་ནུའི་བློ་མུན་གསལ་བྱེད་ཅིང་། །
ཕྲིན་ལས་ནམ་མཁའི་མཐའ་ལ་རབ་རྩོལ་བའི། །
གོང་སྨན་ཆོས་ཀྱི་ཉིན་བྱེད་རྒྱལ་གྱུར་ཅིག།
དེང་འདིར་རྗེས་འཇུག་ཡོན་ཏན་དོན་གཉེར་བའི། །
དད་ལྡན་བུ་སློབ་ཇི་སྙེད་དོན་དུ་ནི། །
དཔལ་ལྡན་བླ་མའི་རྣམ་ཐར་མདོར་བསྡུས་ཙམ། །
གསལ་བར་བཀོད་དེ་ཤེས་ལྡན་དབང་པོ་ཉོན། །
འདིར་སྨན་བླའི་རྣམ་འཕྲུལ་དྲང་སྲོང་ཆེན་པོ་དཀོན་མཆོག་ཕན་དར་
ཞེས་མཚན་ཡོངས་སུ་གྲགས་པའི་སྐྱེས་ཆེན་འདི་ཉིད་ཀྱི་མཛད་པ་ཆ་ཙམ་ཡང་
རྟོགས་པར་དཀའ་མོད། འོན་ཀྱང་ཐོས་ཤིང་ཉམས་སུ་མྱོང་བ་ཅུང་ཟད་་
བརྗོད་ན།
• 48 •



གསོ་རིག་ཡིག་ཆ་ཉིང་བསྡུས།
ཐོགས་མེད་ནས་ཚོགས་གཉིས་ཀྱི་དཔལ་ཆེན་ཡོངས་སུ་བསྐྲུན་པ་ནས་
ཐེག་ཆེན་གསོ་རིག་ཕྱོགས་ལ་མངོན་བསགས་ཀྱི་ལས་འཕྲོ་བཟང་པོས་ཉེ་བར་
བསྐྲུན་ཏེ། བསམ་བཞིན་སྐུ་བལྟམས་པའི་གནས། འཕགས་ཡུལ་རྒྱ་གར་ལ་
ཁད་ཀྱི་ཉེ་བ། དཔལ་ལ་སྟོད་རྒྱལ་གྱི་ཤིའི་སྟོད། ཆུ་རྒྱུག་མང་ཁྱུང་ཞེས་པའི་
ཡུལ་ལྗོངས་སུ། ཡབ་ཆོས་ཀྱི་རྒྱལ་མཚན་དང་། ཡུམ་རྗེ་བཙུན་ཆོས་སྐྱོང་
བཟང་མོ་ཞེས་པའི་སྐུ་བལྟམས་པའི་དུས། མཚན་མོ་ནུབ་ཕྱོགས་ནས་འོད་
དཀར་པོ་ཞིག་ཡུམ་གྱི་ཐུགས་ཀར་ཐིམས་པའི་ཉམས་སྣང་དང་སྣལ་ལམ་དུ་ཁྱེའུ་
གཞོན་ནུ་ཞིག་བྱུང་ནས་ཁྱེད་ཀྱི་ང་ལ་སྡོད་གནས་ཤིག་གཡར་པོ་བཏང་དགོས་
ཟེར་འཇའ་ཡལ་བ་ལྟར་གྱུར་ཏོ། །
ཡུམ་གྱི་སྐུ་བདེ་བས་གང་བ་སོགས་ངོ་མཚར་བའི་བལྟས་བསམ་གྱི་མི་ཁྱབ་
པ་དང་ཕྱི་རོལ་དུའང་ལོ་ཐོག་ཕུན་སུམ་ཚོགས་པ་དང༌། མི་ནད་ཕྱུགས་ནད་
ཞི་ཞིང་དུས་འཁྲུགས་སོགས་ཉེ་བར་ཞི་བའི་ལྟས་བཟང་པོ་དང༌། སྐབས་སུ་
ཡུལ་དེར་སྨན་གྱི་དྲི་བཟང་པོ་འཐུལ་པ་སྐྱེ་བོ་ཀུན་གྱིས་ཐོས་པའང་འབྱུང་ངོ༌། །
དེ་ནས་ལུག་ལོ་ཟླ་བ་དང་པོའི་ཚེས་བཅུ་བདུན་ལ་སྐུ་བལྟམས་པའི་ཚེ། ཡབ་
ཡུམ་གྱི་ཐོགས་དྲངས་ཉེ་དུ་རྣམས་དགའ་སྤྲོའི་བསམ་པས་ཚིམས་པ་དང་ནམ་
མཁའ་འཇའ་སྤྲིན་དཀར་པོས་ཁྱབ་པ་ལ་སོགས་ལྟས་ཕུན་སུམ་ཚོགས་པ་དང་
ལྡན་ཞིང་། དེ་ནས་རིམ་གྱིས་སྐུ་སྐྱེད་བསྲིངས་ཚེ། གཟའ་གདོན་གྱིས་སྐྱོན་
ཅུང་ཟད་བྱུང་བ་ལ་སྐུའི་ཞང་པོ་གོང་སྨན་དཀོན་མཆོག་བདེ་ལེགས་སྤྱན་དྲངས།
འཚོ་ བའི་ སྨན་ བཅོས་ རྫས་ བསྲུངས་ རྣམས་ མཛད་ པས་ མྱུར་ དུ་ སྐུ་ དྭངས།
དེའི་དུས་གོང་སྨན་ཆེན་པོའི་སྣལ་ལྟས་ལ། བྱིས་པ་གསེར་གྱི་འོད་དང་ལྡན་པ་
ཞིག་གིས་ཨ་རུ་ར་རྣམ་པར་རྒྱལ་བ་ཕྱག་ཏུ་ཕུལ་ནས་ཕྱག་འབུལ་བྱེད་པ་ཞིག་
• 49 •



གོང་སྨན་དཀོན་མཆོག་ཕན་དར་གྱི་རྣམ་ཐར་སྙིང་གི་མུན་སེལ།
བྱུང་པའི་རྗེས་སུ་སློབ་གཉེར་བྱེད་དུས་བཀའ་ལུང་གནང་བར་འདུག་པ། དེ་
དུས་ཀྱི་དེ་ཁྱེད་ཀྱི་ཡོན་ཏན་ཆེན་པོ་ཤེས་ནས། སེམས་ཅན་གྱི་དོན་རྒྱ་ཆེན་པོ་
འབྱུང་བར་འདུག་གོ་ཞེས་ལུང་བསྟན་མཛད་དོ། ། །
དེ་ནས་དགུང་ལོ་བཅུའི་ཐོག་ཕེབས་དུས་ཀློག་ཡིག་སོགས་སྦྱངས་པ་
མཛད་དུས་ཐུགས་བརྩོན་ཆེ་བའི་ཚད་དུས་སྐྱེལ་བ་བྱུང་ཞིང་ཐུགས་སྤྲོ་ཤིན་ཏུ་
ཐུགས་ཤིང་འཚུབ་པ་ནས། ཀློག་མཆོད་རྣམས་དང་མཐུན་པོ་མ་བྱུང་བ་ནས།
ཐུག་པ་ཟུར་དུ་གཡོ་དགོས་པ་བྱུང་ཞིང་། མཆེད་གྲོགས་གཉིས་དང་འཐབ་
འཛིངས་ཤོར། སྐུ་ལ་དབྱུག་པས་ཅུང་ཟད་སྐྱོན་ནས་ཡབ་ཡུམ་གྱི་དྲུང་དུ་བྱོན་
ནས་བཀའ་སྐྱོན་པ་ ཡང་བྱུང་གསུངས་པར་བརྡའ། ཡབ་དེ་སྐུ་ སྔ་མོར་་་་་
གཤེགས། ཡུམ་སྲས་གཉིས་དཔལ་འབྱོར་ཡང་ཆེ་གྲགས་མ་བྱུང་པ་ནས་སྲས་
ཆོས་ལ་གཤེགས་པར་དགོང་རྩེར་གཏད། རྩིབས་རི་ནེ་ཁྲ། ཆུ་རུག་ན་ལེན་
གཉིས་སོགས་གང་རིགས་ལ་འབྱོན་དགོངས་པ་ལ། ཡུམ་གྱི་སྐུ་ཞང་ལ་གསོལ་
བ་བཏབ། དྲུང་དུ་ཁྲིད་ནས་གསོ་བ་རིག་པའི་གསན་སྦྱོངས་མཛད་པ་ཡིན་ཏེ།
དེའང་སྐུ་ཚེ་སྔོན་རོལ་ནས་སྦྱངས་སྟོབས་ཆེ་ཞིང་། དྲང་སྲོང་གི་བྱིན་རླབས་
ཞུགས་པ་ལ་བརྟེན། ཐུགས་རུས་ཆེ་ཞིང་ཐུགས་སྟོབས་ཆེ་བ་ནས། ལོ་དུ་
མའི་མར་ཆུ་རུག་གོང་ཁར། བླ་མའི་བཀའ་ལས་མ་གཡོས་པར་ཐོས་བསམ་གྱི་
སྦྱངས་པ་ཉིན་མཚན་དུས་འདའ་བར་མཛད་ཅིང་། སྐབས་སུ་བརྒྱལ་བ་ཡང་
དགོན་པའི་བཞུགས་གནས་ལྷག་མཐོང་དཔལ་གྱི་དབེན་གནས་དང་། རྩིབས་
རི་ལོ་སྤང་ཟུར་ཕུག་རྣམས་སུ་དཔེ་མཚམས་མཛད། སྒོ་གསུམ་སྐྱོ་ངལ་མེད་
པར་བཀའ་དུ་མའི་སྒོ་ནས་གསོ་བ་རིག་པའི་གཞུང་ལུགས་དཔལ་ལྡན་རྒྱུད་སྡེ་
བཞི་ཐུགས་སུ་ཚུད་ཅིང་། གཞན་ཆ་ལག་འགྲེལ་བཤད་བཅས་པའི་པོ་ཏི་བཅོ་
• 50 •



གསོ་རིག་ཡིག་ཆ་ཉིང་བསྡུས།
བརྒྱད་ བསྟན་ བཅོས་ བརྒྱད་ པ་ གཞུང་འགྲེལ། མན་ ངག་ པོ་ ཏི་ དམར་པོ།
ཟིན་ཏིག་བསམ་འཕེལ་ནོར་བུ། ལྕེ་སྨན་པའི་པོ་ཏི་ནག་པོ་སོགས་གཞུང་
ལུགས་ དུ་ མ་ ལ་ སྦྱངས་ པ་ མཐར་ ཕྱིན་ པར་ མཛད་ ཅིང་ ལུང་ བཤད་ བགྲོས།
ཞལ་གདམས་སྙན་རྒྱུད་དང་སྨན་བླའི་མཆོད་བསྟོད། རྩའི་ལྷ་མོའི་བསྒྲུབ་
སྐོར། ཆོས་སྐྱོང་རྡོ་རྗེ་བདུད་འདུལ་གྱི་མཆོད་གཏོར། གླང་ཆེན་ཙཀྲ་སོགས་
སྙན་བརྒྱུད་ཚད་དུ་སྐྱལ་བས། སྨན་བླ་ཞལ་གཟིགས་ལྷ་ མོས་ལུང་བསྟན་་་་
རྣམས་ཟུར་གསལ་རྟགས་ཚར་མཐར་ཕྱིན་ཏེ་བླ་མ་ཐུགས་མཉེས་པའི་ཚད་དུ་
འཁྱོལ་བ་བྱུང་ཞིང་། རང་རེའང་འགྱོད་མེད་གདེང་ཚད་ལྡན་པའི་སྤོབས་པ་
སེང་གེ་གངས་ལ་འཕྱོ་བ་ལྟ་བུ། མཁས་པ་བརྒྱ་ཕྲག་འཚོགས་རུང་ཡ་མི་ང་
ཞིང་། འཆད་རྩོད་རྩོམ་རྒྱ་མཚོ་ལྟ་བུའི་དབུས་སུ་ལོག་སྨྲས་ཚར་གཅོད་པ་ཞིག་
བགྱིད་མཉམ་པ་ཤར་གསུངས། དེ་ནས་དཔོན་སློབ་ཀྱི་ཕོ་བྲང་ཤེལ་དཀར་གྱི་
རྩེར། ལྷོ་ ཕྱོགས་ ཆོས་ ཀྱི་ རྒྱལ་ པོ་ ཡབ་ཡུམ་སྲས་དང་བཅས་ པའི་ དྲུང་དུ།
མཇལ་བ་དང་ཕྱག་རྩ་འབུལ་བ་སོགས་ལ་བྱོན་དུས་ཐུགས་རྫོགས་ཤིན་ཏུ་ཆེ་ཞིང་
ཐུགས་ གསལ་ བ་ ནས། ཤར་ སྦྱང་ ཉིན་ མཚན་ ཁོར་ ཡུག་ ཏུ་ མཛད་ དུས།
མངའ་བདག་མཁའ་འགྲོ་རྒྱལ་མོའི་བཀའ་ལུང་ལས། དཔོན་མཛངས་པའི་
དབོན་པོ་འ དི་ལ། བློ་གདེང་ཁེལ་བའི་སྨན་པ་ཞིག་ཡོང་པ་འདུག བདག་
གི་ལག་པ་འདིའང་ཁོང་ལ་སྤྲོད་པ་ཞིག་མཆིས་ཡོང་གསུང་ཞིང་། སྙན་པའི་
གྲགས་པ་ཕྱོགས་བཅུར་གཡོ་ཞིང་། གཞན་ཕན་འཕྲིན་ལས་ཀྱང་འགྲོ་བ་དུ་
མའི་དབུགས་འབྱིན་པར་མཛད་ཅིང་ཐུགས་ཉམས་རྟོགས་ཀྱང་ཟླ་བ་ཡར་གྱི་ངོ་
ལྟར་གྱུར་པ་ལས། གོང་སྨན་ཆེན་པོའི་ཐུགས་སྲས་ཉི་མ་ལྟར་གྲགས་པར་གྱུར།
དེ་ནས་དགུང་ལོ་ཉེར་ལྔའི་སྟེང་ཡུམ་སྐུ་གཤེགས་ཏེ། ཐུགས་ཤིན་ཏུ་
• 51 •



གོང་སྨན་དཀོན་མཆོག་ཕན་དར་གྱི་རྣམ་ཐར་སྙིང་གི་མུན་སེལ། །
ངེས་པར་འབྱུང་ཞིང་གཤེགས་ཇོངས་རྣམས་ཇོགས་པར་གྲུབ། ནང་རྟེན་་་
སངས་རྒྱས་སྨན་བླའི་གསེར་སྐུ་ཁྲུ་གང་ཅན་ཞིག་བཞེངས་ནས་མཆོད་བསྟོད་
སྨོན་ ལམ་ སོགས་ ན་ དེ་ བཞིན་ ཡུམ་ གྱི་ཐུགས་ དགོངས་ རྫོགས་ ཐབས་ མཛད།
དེའི་ཚེ་བདུད་རིགས་ལོག་པའི་བསམ་སྦྱོར་ཡབ་ཚན་ཞིག་ཡོད་པ་དེའི་སྙིང་ལ་
ཞུགས་ཏེ། ཁང་ཞིང་ནོར་རྫས་སོགས་འཁྱེར་འདོད་པའི་ཀུན་སློང་གིས་་་་
གསོལ་བ་ངན་པའི་གཡོ་ཐབས་བྱས་ཏེ། སྐུ་ཤིན་ཏུ་བསྙོལ་ཞིང་འགྲེང་དུ་ཆ་བ་
ལས། བླ་མ་དམ་པ་གོང་ཁ་ནས་སྤྱན་དྲངས། གསོ་བའི་བཅད་མཛད་སྙུང་
བ་ལས་གྲོལ་ལོ། །
དེ་ནས་ཐུགས་བསམ་རྣམ་པར་དཀར་བའི་བུ་སློབ་དང་། སེམས་ཅན་
གྱི་དོན་ལ་སྐྱོ་ངལ་མེད་པར་ཕྱོགས་ཀུན་དུ་ཞབས་ཀྱིས་བཅགས་ཏེ། ཟུར་ཚོ་
བདག་པོས་སྐུ་མཉེལ་ཞིང་འགྲེང་དུ་ཉེ་བ་ལ་སྐུ་དངས། དགོས་དོན་བཏང་
རག་སྙན་པའི་གྲིལ་ཆེན་པོས་ཁྱབ་པར་གྱུར་ཅིང་། ལྕེ་སྨན་རྒྱལ་མཚན་དར་གྱི་
གདན་སར་བསྐོ་བཞགས་དང་། ཡུམ་སྲས་ནོར་རྫས་དང་བཅས་པ་གནང་
སྦྱིན་མཛད། འགྲོ་བའི་དོན་ལ་བཞུགས་པར་གསོལ་བཏབ་མཛད་པ་ལྟར་
ཞལ་གྱིས་བཞེས་ཏེ། དགོས་གཞིས་གདོང་ནག་ཏུ་མཛད་ནས། སྨྲས་ཁབ་
ཟུར་ཚོའི་ལྗོངས་ལ་འགྲོ་དོན་བུ་སློབ་ཆབ་སྲི་དང་བཅས་པ་རྒྱས་པར་མཛད་
པའོ། ། དེ་ནས་ལྷོ་བདག་པོ་མནྡྲ་ཤི། རྡརྨ་རྡོ་ཛ་སོགས་ཡུམ་སྲས་སྐུ་མཆེད་
རྣམས་ཀྱི་སླས་སྨན་དུ་མངའ་གསོལ། ལྷོ་ཁྲིས་སྐོར་གྱི་ལྗོངས་ལ་གཞན་དོན་
མཛད་པའོ། །
དེ་རྗེས་གོང་སྨན་ཆེན་པོ་སྡེ་སྲིད་སེང་གེ་རྩེར་ཅན་དྲངས་པའི་ཕྱག་ཕྱི་ལ་
འབྲོངས་ཏེ་དཔོན་སློབ་རྣམས་ཀྱིས་ཕེབས་ལམ་ས་སྐྱ་ལ་མཛད། སྣང་རིག་གི་
• 52 •



གསོ་རིག་ཡིག་ཆ་ཉིང་བསྡུས།
སྨན་པ་བྲང་ཏི་དཔལ་མགོན་རྡོ་རྗེ་ཡབ་སྲས་དང་མཇལ་འབུལ་བ་གསེར་སོགས་
ཀྱི་དགོངས་པ་མཉེས་པར་མཛད། གསུང་ཆོས་སོགས་ཕྱིས་སུ་གནང་དགོས་
ཚུལ་ གསོལ་ བ་ བཏབ་ནས་ གཙང་ སྡེ་སྲིད་ཆེན་ པོ་སེང་གེ་རྩེར་ ཕྱག་ ཕེབས།
གསུང་ཆོས་འཆད་ཉན་གཞན་ཕན་ཕུན་སུམ་ཚོགས་པའི་སྒོ་ནས་གསོ་བ་རིག་
པའི་ བསྟན་ པ་ ཉིན་ མོ་ ལྟར་ གསལ་ བ་ མཛད་ ཅིང་ལོ་ གསུམ་ ཙམ་ བཞུགས།
སླར་ལ་སྟོད་ལ་ཕྱག་ཕེབས་ཁར། བདག་གིས་ཀྱང་སྡེ་སྲིད་ཆེན་པོའི་ཕྱག་རྩ་
ཞུས། སླར་ལྗོན་དགོས་པའི་བཀའ་ནན་དང་བཅས་རང་གནས་ལ་ཕེབས།
གདན་སར་གདུང་རྒྱུད་རིན་པོ་ཆེའི་ཞབས་དྲུང་མཇལ་བ་དང༌། སྨན་གྲོང་དུ་
ཙཀྲའི་བསྒྲུབ་སྐོར་སོགས་གསུང་ཆོས་ཐོགས་ཙམ་ཞུས་ནས་ལ་སྟོད་རྩ་སྐོར་དུ་
ཕེབས་དུས། རང་རེའི་བུ་སློབ་སྦྱིན་བདག་དང་བཅས་པས་ཕེབས་སུ་ཞལ་
དཀར་འབུལ་བ་དང་བཅས་པ་མཛད་ཅིང་། སྐུ་སྐྱེས་ན་གནང་སྦྱིན་སོགས་
ཀྱང་ཚིམས་པར་དགོས་སྟོན་རྒྱུ་ཆེན་པོ་དང་། བླ་མ་མཆོད་གནས་སུ་གྱུར་པ་
རྣམས་ ལའང་བསྙེན་བཀུར་མང་ཇ་ འབུལ་ འགྱེད་ སྐུ་ རིམ་ སོགས་ གྲོལ་ རྗེས།
བདག་གིས་ཀྱང་ཡུལ་ལ་ལོག་གཉེན་གྲྭ་བ་བུ་སློབ་དང་མཇལ་བའི་དགའ་སྟོན་སོ་
སོར་གྲུབ་རྗེས་ས་སྐྱ་སྨན་གྲོང་དུ་བྲང་ཏི་ཆོས་རྒྱལ་བཀྲ་ཤིས་ཀྱི་དྲུང་དུ་མཇལ་
བར་ ཕྱིན། རྒྱུད་ བརྒྱད་ པའི་ ལུང་ དུ། མན་ ངག་ གསེར་ བྲེ་ དངུལ་བྲེ།
བདུད་རྩི་བུམ་ཆེན་སོགས་ལུང་མན་ངག་དང་བཅས་པ་དུ་མ་ཞུས། མཉེས་པ་
དུ་མའི་སྒོ་ནས་ཞབས་ཏོག་བྱས། དེ་དུས་ཕྱོགས་རིགས་ཀྱི་བུ་ཆེན་གྱི་མན་ངག་
འཚོགས་པའི་བཞུགས་གྲལ་དུ། ཁོང་དྲང་སྲོང་མཆེད་གཉིས་ཀྱི་མན་ངག་
རྒྱུད་ཀྱི་ཚད་ལེའི་སྐབས་ལ་བྲི་བར་མཛད་དུས། ཚ་བ་སྤྱིའི་བྱེ་བྲག་གི་བཤད་
པ་མཛད་པས་ཐམས་ཅད་ཧ་ལས་པར་གྱུར། བདག་གི་ཁོང་གཉིས་ལ་རི་ཐང་
• 53•



གོང་སྨན་དཀོན་མཆོག་ཕན་དར་གྱི་རྣམ་ཐར་སྙིང་གི་མུན་སེལ།
འཚམས་ཀྱི་ལེའུ་ལ་དགོས་གཅོད་ཕུལ་བས། བླ་མའི་ཞལ་ནས། ཚ་བའི་
སྐབས་ལ་གོང་སྨན་ཆོས་ཀྱི་བདག་པོ་ཡིན་པས་དཔོན་མཛངས་པ་རང་གིས་་
མཛད་པ་རིགས་གསུང་བ་བྱུང་བ་ནས། རི་ཐང་འཚམས་དང་འགལ་བཟློ་
ཟུང་འཇུག་གིས་བཤད་པ་ཕུལ་བས་ཤིན་དུ་མཉེས་པ་བྱུང༌། དེ་ནས་ལས་སྟོད་
ཆུ་དྲུག་གསུམ་རྒྱུད་མན་གར་གཞུང་ལ་ཕྱིན་ཆུ་ཚན་སོགས་ལྟ་རྟོགས་བྱས་པས་ཆུ་
ཚན་མཆོག་ཡིན་པར་གོ། །
སླར་བསྟན་པ་དང་བསོད་ནམས་ཀྱི་དོན་རྒྱ་ཆེ་བར་ཡོད་དུས། ལྷོ་ལུང་
པ་འཁྲུག་ལོང་ཆེན་པོས་ཁྱབ་པར་གྱུར་ཏེ། སྡེ་པ་སྐུ་མཆེད་སོ་སོར་གྱེས་འཇིག་
རྟེན་སྡུག་བསྔལ་གྱི་སྣེར་བའི་ཁར། གོང་སྨན་ཆེན་པོ་སྐུ་མཉེས་པའི་གཏམ་
ཐོས་མྱུར་བར་འཇལ་དུ་ཕྱིན་པས། ཁྱོད་འདི་ན་ཀྱང་སྡོད་པའི་ཤིས་སུ་མེད།
འོན་ཀྱང་དཔོན་སློབ་ གནམ་ སྤྲིན་མེད་དུ་སོང་བས། རང་རེ་གཉིས་ཀའི་
བསམ་པ་མཐར་ཕྱིན། ད་ཁྱོད་དང་། དཔོན་བཙུན་ཧོར་དཔལ་གཉིས་ངའི་
བུ་ཆེན་ཉི་ཟླ་ལྟ་བུ་ཡིན་པས། བསྟན་པ་དང་སེམས་ཅན་ལ་སོམ། ཁྱད་པར་
ངའི་ཚའོ་འདི་རྣམས་ཀྱི་ཕྱག་ཕྱིར་གདང་འགྱུར་བྱེད་དགོས་གསུང་ནས་ཞག་
དགུའི་ཉིན་བདག་སོགས་གདུལ་བྱ་རྣམས་ཀྱི་བསོད་ནམས་མ་འཆུན་པར་མྱ་
ངན་ལས་འདས་ཁར་རྡོ་རྗེའི་མགུར་གསུངས་པ།
ང་ཚེ་འདི་སྲིད་ལ་མ་ཆགས་པར། བསྟན་དང་འགྲོ་ལ་ཕན་པའི་བློས།
སྒོ་གསུམ་ ངལ་མེད་ གཞན་དོན་བྱས། དགེ་བ་ སེམས་ ཅན་དོན་དུ་བསྔོས།
འབྲས་བུ་བླ་མེད་རྫོགས་སངས་རྒྱས། ད་མི་རྒན་ཤི་ཡང་འགྱོད་པ་མེད། བུ་
སློབ་དར་བའི་སྨོན་ལམ་འདེབས། ཞེས་གསུངས་ནས། སྐུ་ཆོས་དབྱིངས་སུ་
ཐིམས་པའི་ཚུལ་བཞེས་པའི་ཉིན། ནམ་ མཁའ་ལ་འཇའ་འོད་ཁ་དོག་སྣ་
• 54 •



གསོ་རིག་ཡིག་ཆ་ཉིང་བསྡུས།
ཚོགས་འཕྲོ་ཞིང་། རོལ་མོའི་སྒྲ་དང་མེ་ཏོག་གི་ཆར་ཆེན་པོ་ཡང་ཀུན་དུ་་་
བབས་པ་ལས་འཇིག་རྟེན་ལྷ་མི་ཀུན་ཡིད་ཆེས་ཞིང་། དད་པ་དང་གདུང་བའི་
སྨྲེ་ངག་ཆེན་པོས་ས་གཡོ་བ་ལྟ་བུས། བདག་ ཅག་རྣམས་ཀྱི་འདྲེན་མཆོག་་
སྐྱབས་གནས་དམ་པར་གྱུར་པ། སྨན་པའི་རྒྱལ་པོ་དེ་ཉིད་མི་བཞུགས་ན་འགྲོ་
བ་རྣམས་ཀྱི་སྐྱབས་དང་དཔུང་གཉེན་སུ་ལ་ཞུ། ད་ནི་འཇིག་རྟེན་འདིའི་བདེ་
སྐྱིད་སྐམ་པར་གྱུར་ཞེས་ཐམས་ཅད་མྱ་ངན་གྱི་ཁང་བུར་ཞུགས་སོ། ། རང་རེས་
ཐོགས་གྲངས་བུ་ཆེན་ཡོན་བདག་དང་བཅས་པ་རྣམས་ཀྱི་ཐུགས་དགོངས་་་་
རྫོགས་ ཐབས་ ཀྱིས་ གསོལ་ འདེབས་ རྣམས་ ཡོངས་ སུ་ རྫོགས་ པར་ གྲུབ་ རྗེས།
སེང་གེ་ རྩེ་ནས་ ཕོ་ཉ་གནང་སྟེ་ཡོང་ཚུལ་ཕེབས་པ་ལྟར་སེང་གེ་རྩེར་འབྱོར།
དཔོན་སློབ་རྣམས་ཀྱི་སྐུའི་མཚོ་སྐྱོང་དང་གཞན་ཕན་གྱི་ཕྲིན་ལས་ལ་ལོ་འགའ་
བསྡད། བསྟན་པ་དང་སེམས་ཅན་གྱི་དོན་རྒྱ་ཆེན་པོ་འགྲུབ་སྟེ། བུ་སློབ་
ཡང་སྦུར་ཚོར་བ་ཡོན་ཏན་རྒྱ་མཚོ་དང་། དོན་གཤེ་གསལ་སྒྲོན་གྱི་ཐོག་གྲངས་
ཤིན་ཏུ་འཕེལ་རྒྱས་ཆེ་ཞིང༌། འཆད་ཉན་ཀྱང་ཤིན་དུ་དམར་བར་བྱུང་སྟེ་གསོ་
བ་རིག་པའི་བསྟན་པ་ལ་བྱ་བ་རྒྱ་ཆེན་པོ་བྱུང་། ང་རང་གི་འདུན་པ་ཡང་
རྫོགས་པ་དང་སྡེ་སྲིད་དབུ་འཕངས་མཐོ་བ་ནས་ཟང་ཟིང་གི་འབུལ་བ་ལོངས་
སྤྱོད་སོགས་ཀྱང་ལྷའི་བདེ་བ་ལྟར་གྱུར། དེའི་དུས་སྣར་ཐང་ཧོར་ཁང་བ་སྐུ་
གཤེགས། བྲང་ཏི་ཆོས་རྒྱལ་བཀྲ་ཤིས་ཀྱང་སྐུ་གཤེགས་ཏེ་བླ་སྨན་ཕྱགས་ཕྱིར་
བཅར་སྡོད་དགོས་ཚུལ་གྱི་བཀའ་ལུང་། གནང་སྦྱིན་སྤང་མཐོ་བ་དང་བཅས་
པ་གནང་བའང་། ཡུན་དུ་མི་གནས་པའི་ཞུ་གྲོལ་ཕུལ། སླར་ཡང་འཐུད་
ནས་ལོ་བཤས་བགོར་བ་ལས། ལ་སྟོད་ཕྱོགས་ཀྱི་གདུལ་བྱ་རྣམས་ཉམས་ཐག་
པའི་འབོད་མི་ཡང་ཡང་དུ་བྱུང་ནང་དགོངས་པས་མ་ཁྲོལ་ཞིང་། སྡེ་བ་རིན་
• 55 •



གོང་སྨན་དཀོན་མཆོག་ཕན་དར་གྱི་རྣམ་ཐར་སྙིང་གི་མུན་སེལ།
པོ་ཆེའི་ཕྱག་རྩ་ཡང་ཅུང་ཟད་འགྱུར་བ་ལ་བརྟེན། སྐུ་རིམ་སོགས་ཀྱང་གཡོལ་
པོར་གནང་ཞིང༌། ཁྱད་པར་བློན་ཆེན་རྣམས་ནང་ཞིག་སྟེ་ཐུགས་མ་མཐུན་
པའི་མགོ་ཚུགས། ལེགས་ཚོགས་ཆེན་པོ་ཞིག་མི་ཡོང་བ་འདྲ་མཉམ་ཞིང་།
མཚན་མོ་ཡང་གཉིད་ཡེ་མེད་པའི་རྔུལ་ཤིན་ཏུ་ཆེ་བ་ནས། ལུས་སེམས་བདེ་
སྐབས་ཤིག་མ་ཤར་བ་ནས། སྣང་གླུ་ཡར་འགྲོ་མ་འདི་བྱས་སོ། །
ཕ་ཆོས་ཀྱི་རྒྱལ་པོ་གོང་སྨན་པ། །དྲིན་ཆེན་ཞང་པོའི་ཞབས་ལ་འདུད། །
བདག་ཆུང་ནས་བཀའ་དྲིན་བསྐྱངས་པའི་མཐུས། །གནས་ གསོ་ རིག་གཞུང་
ལུགས་རབ་འབྱམས་ལ། །བློ་མ་རྨོངས་ཤེས་རིག་རྒྱས་ལགས་ནང་། །དུས་དེང་
སང་སྡེ་དཔོན་སྒྲོག་ཏུ་ཚུད། ། རྟེན་ལུས་སེམས་བདེའི་སྐབས་མ་རྙེད། ། རང་
སྐྱིད་པའི་ཡུལ་ལྗོངས་རྒྱང་དུ་ལུས། །བུ་སྣོད་ལྡན་སློབ་མའང་ཡིད་ཐག་ཆད། །
མྱུར་དུ་ཐོན་པའི་སྨོན་ལམ་འདེབས། །ཡུལ་དབུས་གཙང་དག་པའི་ཞིང་ཁམས་
ན། །ས་ཐིག་ལེའི་རི་བོ་མངོན་མཐོ་བ། །ཤར་སེང་གེ་རྩེའི་ཕོ་བྲང་ན། །དཔལ་
འབྱོར་བའི་ས་སྐྱོང་སྟོབས་ལྡན་ཁྱེད། །སྐུ་གསེར་རིའི་ལྷུན་པོ་ཆགས་པ་ལྟར། །
ད་གཡོ་མེད་སྐུ་ཁམས་སྙོམས་པར་བཞུགས། །བདག་གོང་སྨན་དཀོན་མཆོག་
ཕན་དར་ཀྱང་། །ལུས་སྒྱུ་ལུས་འབྱུང་བཞི་སྙོམས་པ་དང་། །རྐྱེན་འགལ་བའི་
བར་ཆད་མེད་པ་བྱས། །ཡུལ་ཉི་མ་ལྷོ་ཕྱོགས་སྐྱིད་པའི་ཡུལ། ། སྔོན་ལྕེ་སྨན་བླ་
མས་ལུང་བསྟན་པའི། ། ལྗོངས་བཀྲ་ཤིས་ཆགས་པའི་གདོང་དཀར་དུ། །ཕ་བླ་
མའི་གདན་སར་འཛིན་དུ་འགྲོ། །བུ་དད་ལྡན་སློབ་མ་སྐྱོང་དུ་འགྲོ། ། རྒྱུད་་
བདུད་རྩི་སྙིང་པོ་འཆད་དུ་འགྲོ། ། ལྷོ་རྒྱལ་པོའི་ཕྱག་རྩ་འཛིན་དུ་འགྲོ། །ད་ཅིས་
ཀྱང་ཡུལ་ལ་གཏོང་བར་ཞུ། ། སླར་མྱུར་དུ་མཇལ་བའི་སྨོན་ལམ་འདེབས། །
ཞེས་ཞུ་གྲོལ་ཡང་ཡང་ཕུལ་རུང་མ་གནང་པར། རེ་ཤིག་སྡོད་དགོས་པ་ཤར།
• 56 •



གསོ་རིག་ཡིག་ཆ་ཉིང་བསྡུས།
དེ་ནས་ལ་སྟོད་དུ་ཟིར་སྤུན་དང༌། སེང་རྩེར་ཡང་སྡེ་པ་ཐུགས་རྒྱུད་འཁྲུག་
པའི་ཕྱོགས་ཀུན་དུ་ཕེབས་པའི་ཕྱག་ཕྱིར་འབྲེང་དགོས་ ཤར་བ་ནས། ལུས་
ཤིན་ཏུ་གྲོལ་ཞིང་བསླབ་སྦྱང་ཀྱང་ཇེ་འགྲིབ་ལ་སོང་རྗེས། སྤོས་རེངས་ནང་
སོས་ངོ་ཆེན་ཞུས་པས། ཞུ་གྲོལ་གནང་སྟེ་ལ་སྟོད་ལ་ཡོང་པའོ། །
དེ་ནས་རེ་ཞིག་འགྲོ་དོན་འཆད་ཉན་སོགས་དམར་པས་བགྱིས་པས་སློབ་
མ་ཡང་ཤིན་ཏུ་རྒྱུ་ཆེ་ཐོན་ཞིང་། མཁས་པར་གྲགས་པ་མངའ་རིས་ནས་ཨ་ཕ་
བདེ་ཆེན། དིང་རི་ནས་དམ་པ་བསམ་འཕེལ་བ། མཚོ་སྒོ་ནས་དཔལ་ལྡན་
ལེགས་པ། ས་ལུང་ནས་དོན་ཤེས་གསལ་སྒྲོན། ཕུ་སུམ་ནས་སྦུར་ཚོ་བ་ཡོན་
ཏན་རྒྱ་མཚོ་བ་སོགས་མང་རབ་བྱུང་། ལྷོ་ཁྲི་བསྐོར་ཡང་མདུན་མ་གཅིག་ཏུ་
སོང་། སྡེ་པ་གླིང་སྨྱོན་རྡོ་རྗེའི་མངའ་དབང་བསྒྱུར། སྐུའི་བླས་སྨན་དུ་ཅར་
མར་གནས་པའི་ཚེ། གསོ་བ་རིག་པའི་བསྟན་པ་ལ་བྱི་དོར་འཆད་རྩོད་རྩོམ་
གསུམ་གྱི་སྒོ་ནས་རྒྱས་པར་བྱས་ཏེ། བསྡུས་དོན་རྩ་བའི་རྒྱུད་ལ་འགྲེལ་པ་མེ་
ལོང་མཐོང་གསལ་བྱས། པོད་དམར་སོགས་མན་ངག་དོན་བསྡུས་པ་གསོ་
རིག་དགོས་པ་དོན་བསྡུས་བྱས། རོ་སྡེབས་ལྔ་བཅུ་རྩ་བདུན་ལ་འགྲེལ་པ་བྱས།
གནས་ལུགས་ལེའུ་བཞི་པ་ལ་འགྲེལ་བ་བྱས། རིན་ཆེན་དངུལ་ཆུའི་སྐོར་ཚོ་
དོན་བསྡུས་དང་རིན་ཆེན་རིལ་བུའི་དཀར་ཆག་མུ་ཏིག་ཕྲེང་བ་བྱས། དད་
ལྡན་གྱི་བུ་སློབ་རྣམས་ལ་ཉམས་ཡིག་བརྒྱ་རྩ་མ་བྱས་སོ། །སྨན་ནག་ཆེན་མོ་ཡང་
ཟུར་ཚེ། བླ་འཁོར་བླ་བྲང་། ཕོ་བྲང་ཤེལ་དཀར་དུ། སྦྱོར་བ་རྒྱས་འབྲིང་
བསྡུས་གསུམ་གྱི་ཕྱག་ལེན་མ་མཉམ་པར་བྱས། གཞན་ཡང་ཐུགས་བཅད་ཀྱི་
ལག་ལེན་གྲངས་དུ་མ་བྱས་ཤིང་། མདོར་ན་ལག་ལེན་བཅོ་བརྒྱད་པོ་འདི་དག་
གོ་བ་བློ་ཡུལ་དུ་མ་ལུས་པར་ལུས་རྟོགས་སུ་བཅད་པའི་འབྲས་བུ་གདེང་ཐོབ་ཀྱི་
• 57 •



གོང་སྨན་དཀོན་མཆོག་ཕ
ར་སྙིང་གི་མུན་སེལ།
མིག་ཡུལ་དུ་གསལ་བར་བྱས་པས། དབུས་གཙང་ན་འགྲན་ཟླ་དང་བྲལ་བའི་
སྨན་པ་ཀུན་གྱི་གཙུག་རྒྱན་དུ་གྱུར་པའི་སྙན་གྲགས་རྒྱ་བོད་དུ་གཡོ་བར་གྱུར་
པའི་ཚེ། ལས་ཅན་གྱི་བུ་སློབ། ཚ་རོངས་པ་དཔལ་ལྡན་རྒྱལ་མཚན། བྱ་
མདོ་བཤད་ཆོས་མཛད། མངའ་རིས་ཤག་པ་དོན་རྒྱལ། ཟུར་ཚོ་བློ་གྲོས་རྒྱ་
མཚོ། མན་མཁར་བ་སངས་རྒྱས་དཔལ་བཟང་། དིང་རི་ནས་རྩེ་མཁར་པ།
འདར་པ་ལེགས་དྲུང་། ས་སྐྱ་སྨན་གྲོང་ནང་སོ། བྱང་ལྷ་བཤུག་པ་དང་བཞི་
བདེ་བ་སོགས་མཁས་པར་གྲགས་པའི་བུ་ཆེན་ཀྱང་མང་རབ་བྱུང་སྟེ། བསྟན་
པ་དར་ཞིང་རྒྱས་པར་གྱུར་པའི་ཚེ། གཞིས་ཁ་རིན་སྤུངས་ལ་ཡོངས་དགོས་
ཚུལ་ཕེབས་པ་ལྟར་འབྱོར་བའི་ཚེ། སྡེ་པ་ངག་དབང་རྣམ་རྒྱལ་སྐུ་ཅུང་ཟད་
བསྙོལ་བ་ལ། གསོ་བའི་སྨན་ཕུལ་བས་སྐུ་དངས། དེ་དུས་རྗེ་བཙུན་ཀརྨ་པ་
མི་བསྐྱོད་རྡོ་རྗེ་བསམ་གྲུབ་རྩེར་ཕེབས། ཕྱག་རྩ་ཞུས་མ་འོང་པའི་གནས་ཚུལ་
ཀྱང་ཞུས་པས་ཐུགས་ཤིན་དུ་མཉེས་པར་གྱུར། དཔོན་མཛངས་པ་ཁྱེད་གསོ་
བ་རིག་པ་ལ་ཤིན་ཏུ་མཁས་པར་གྲགས་འདུག་པས་བུ་སློབ་དང་སེམས་ཅན་གྱི་
དོན་རྒྱ་ཆེན་པོ་བྱེད་དགོས་གསུང་པའི་སུང་ཡང་གནང་རེ་ཞིག་རིན་སྤུངས་་
ཕྱོགས་ལ་འགྲོ་དོན་བསྐྱངས་ནད་པ་ཡང་བདེ་བ་གྲ་དཀར་བས་ཐོགས་གྲངས་
འཆི་ཁ་ནས་ལྷོགས་པ་བསམ་གྱིས་མི་ཁྱབ་པ་བྱུང་དུས། ཨ་ཕ་འཚོ་བྱེད་རན་
བ་འཁོར་བཅས་ཀྱི་བསྟན་བཅོས་བརྒྱད་པའི་ལུང་གདམས་པ་ཕྱག་ལེན་དང་
བཅས་པ་ཞུས་ཤིང༌། ཁོང་རྣམས་ཀྱི་ཞབས་ཏོག་ཀྱང་ཕུལ་ཕྱིན་པ་བྱས། ཚ་
རོང་བ་དཔོན་སློབ་བརྒྱད་ལ་ཚོང་འདུས་སུ་རྗེ་བུ་སྟོན་གྱི་ཕྱག་དཔེའི་སྟེངས་ནས་
བསྟན་བཅོས་བརྒྱུད་པའི་ལུང་དང་། མན་ངག་གསེར་བྲེའི་ལུང་ཁོག་་་་་་
དབུགས་རྒྱལ་མཚན་རྩེ་འབར་གྱི་བཤད་བགྲོས་བྱས། གཞིས་ཁ་སྨན་བཅིལ་
• 58 •



གསོ་རིག་ཡིག་ཆ་ཉིང་བསྡུས།
དུ། ཨ་ བ་ འཁྲོས་ རྣམས་ ལ་ ཡན་ ལག་ བརྒྱད་ པའི་ དོན་ དྲིག་ དངུལ་ བྲེ།
བརྒྱད་པའི་བཀའ་ཚོམས་རྣམས་ཀྱི་འཆད་ཉན་ལུང་བཤད་དུ་བྱས། འཆད་
ཉན་དང་འགྲོ་དོན་འཕེལ་བ་བྱུང་ཞིང་། བླའི་སྨན་པ་བྱང་པ་འཚོ་བྱེད་པས་
ཀྱང་སྣ་ལེན་བསྙེན་བཀུར་གསུང་ཡིག་གི་སྐྱེས་དང་བཅས་པ་གནང་། དེར་རེ་
ཞིག་སྡེ་པ་ལ་དགོངས་ གྲོལ་ཞུས། ལ་སྟོད་ལ་འབྱོན་ལམ། ཁོ་རེ་ལྕགས་་
འདམ་ལ་བྱས། དེར་ཟ་ཁུའི་ནད་པ་དུ་མའི་དོན་དུ་བ་སྤུ་དཀར་པོའི་ཁཎྜས་
བསྡུས་ཞག་འགའ་བསྡད། དེ་ནས་ཚོང་འདུས་རྒྱུད་རང་གནས་སུ་འབྱོར་
རྗེས་རྒྱལ་མཁར་རྩེར་འབྱོར་དགོས་ ཤར་པ་ལྟར། དཔོན་བློན་རྣམས་ དང་
མཇལ། བློ་བདེའི་གཟིམ་བཤག་ནོར་བུ་སྒང་དུ་རིན་ཆེན་བཅོ་བཀྲུའི་ཕྱག་
ལེན་ཟླ་བ་གཅིག་གིས་རྫོགས་པར་གྲུབ་སྟེ་དགོས་སྟོན་བཟང་པོ་དང་བཅས་འགྲོ་
བའི་དོན་དུ་འགྱུར་བར་སྨོན་ལམ་བཏབ། སྦྱོར་སྡེ་ཕན་ཡོན་དང་བཅས་པའི་
དཀར་ཆག་ཀྱང་བཀོད་ནས་ཕུལ་བའོ། །བུ་སློབ་ཚ་རོང་པ། དགྱེས་ལུང་པ་
རྣམས་ལའང་ལག་ལེན་ གྱི་གཉེར་ཁ་འཆུགས་མེད་དུ་གདམས། ལུང་ཞལ་
གདམས་དང་བཅས་པའང་བསླབ་སྦྱངས་འཐེམས་པ་བྱས་སོ། །དེའི་རྟིང་སོར་
དཔོན་ དྲུང༌ ལྷུན་ ཆེན་ གྱི་ སྦྱིན་ བདག་ གི་ འཐིལ་ མཛད། སྡེ་ པ་ ཡབ་ ཡུམ།
མཁན་རིན་པོ་ཆེ། དཔོན་དྲུང་རྩེ་ནས་སོགས་ཐམས་ཅད་བཀའ་བགྲོས་རིན་
ཆེན་རིལ་བུ་སྒྲུབ་པར་ཞལ་བཞེས་གནང༌། ས་སྐྱ་ནས་བདག་ཆེན་རིན་པོ་ཆེ་
དང་། བྱིན་བརླབས་ཀྱི་ཏ་མཐའ་དག་གནང་། དགོས་པ་ལྷུན་གྲུབ་བདེ་
ཆེན་དུ། རྟའི་ལོ་ཟླ་བ་བཞི་པ་ནས་གཞི་བཟུང་། སྦྱོར་དངོས་རྗེས་གསུམ་གྱི་
ཕྱག་ལེན་འཛོལ་མེད་དུ་དཔོན་སློབ་ཉེར་ལྔས་བསྙེན་བསྒྲུབ་ཚད་དུ་བསྐྱལ་ཏེ་ཀ་
པ་ལི་བཅུ་གཅིག་བསྒྲུབས་པས་འཕེལ་ཤིན་ཏུ་ཆེ་སྟེ་མཐར་ཀ་ལི་བཅུ་བདུན་
• 59 •



གོང་སྨན་དཀོན་མཆོག་ཕན་དར་གྱི་རྣམ་ཐར་སྙིང་གི་མུན་སེལ།
རྫོགས་པར་ཁེངས་ཡོན་མཆོད་རྣམས་ཀྱི་དགོངས་པ་རྫོགས་པ་དང༌། མཐར་
ཕྱོགས་མེད་ཀྱི་ནད་པ་དུ་མའི་སྲོག་སྐྱོབ་ཕྱིར་དམིགས་མེད་ཀྱི་སྙིང་རྗེ་ཆེན་པོས་
ཉེ་བར་བསྐྲུན་པའོ། །འདི་ནི་གྲུབ་ཐོབ་ཨུ་རྒྱན་པ་ནས་རྒྱུད་པའི་ཕྱག་ལེན་དུ་མ་
ཡོད་པ་ལ། གྲུབ་ཐོབ་འཇའ་ལི་པ་ནས་རྒྱུད་པའི་ཕྱག་ལེན་མ་ཉམས་པའོ། །
གཞན་ཡང་ཉང་གི་ཡུལ་ལྗོངས་ཆེན་པོ་དེར། ནད་པ་དུ་མའི་དོན་རྒྱ་ཆེ་
ཞིང་། ལག་ལེན་ཀྱང་ཐུར་མ་རྩ་སྦྱོངས་སོགས་མཐའ་ཡས་པའི་སྒོ་ནས་བསྟན་
པ་དར་པར་བྱས་སོ། ། སྒོ་བཞི་རེ་ཐང་ན་སྨན་པའི་རྒྱལ་པོ་གཡུ་ཐོག་མགོན་པོའི་
བཞུགས་གནས་ཆོས་ཁྲི། རྟེན་ཕྱག་ནས་མར་གྲངས་པ་རྣམས་མཇལ། ཕྱག་
ཆེན་སྨོན་ལམ་རྒྱ་ཆེན་བཏབ། རིག་པ་དངས་ཤིང་རྨི་བལྟས་བཟང་བ་སོགས་
རྟེན་འབྲེལ་གྱི་སྒོ་དུ་མ་འགྲིག རང་རེ་ལ་ལྟོས་པའི་བུ་སློབ་སོགས་ལའང་མ་
འོངས་པ་འགྲོ་དོན་འབྱུང་བའི་ལྟས་དང་། ཕྲིན་ལས་བསྒྲུབ་པའི་རྐྱེན་བྱེད་དེ་
ཞེས། མི་དཀར་རྟ་སྔོན་ལ་ཞོན་པ་ཞིག་རྨི་དེ་ལྷའི་དགེ་བསྙེན་ཐོད་དཀར་ཅན་
ཡིན་པར་ངེས། དེའི་འཁོར་མི་དམར་རྟ་དམར་ལ་ཞོན་པ། རལ་བ་སྤྱི་བོར་
བཅིངས་པ། ལག་ན་བ་དན་ཐོག་པ་ཞིག་འདུག་པ། ཏྱ་སྲག་པ་ཡིན་པ་འདྲ་
མིག་ཕན་ཚུན་འཛུབ་འགྲོས་ཤིག་ཤིག་འདུག འདི་རྣམས་ཀྱི་ཕྲིན་ལས་བསྒྲུབ་
པར་འདུག་པས། རང་རེའི་བུ་སློབ་རྣམས་ཀྱི་ཀྱང་གཏོར་མ་རེ་འབུལ་བར་
འཚལ། ཡང་ཤང་ལྷ་ཕུར་སྡེ་པ་གྲགས་ནས་ཞབས་ནད་ཀྱི་འབྲོངས་པར་ཆས་
པ་ལས་སྨན་སྤྱད་ལག་ལེན་གྱི་ཟབ་ཁྱད་དཔག་ཏུ་མེད་པ་ཐོན། སྐུ་དང་སྙན་
ཕྲིན་ཕུན་སུམ་ཚོགས་པ་ཐོབ་ཚེ་ཨུ་རྒྱན་རིན་པོ་ཆེའི་བཞུགས་གནས་ཟབ་ལུང་
མཇལ་བར་ཕྱིན་དུས་མཁའ་འགྲོའི་ཇ་ཚོགས་རྣམས་ཀྱི་བསུ་བ་བྱུང་བས་མི་ཀུན་
ཡ་མཚར་ཞིང་། གནས་དེར་མཇལ་ཅི་ལ་རང་རིག་སྟོང་གསལ་ནམ་མཁའ་ལྟ་
• 60 •



གསོ་རིག་ཡིག་ཆ་ཉིང་བསྡུས།
བུའི་ཉམས་རྟོགས་སྐྱེ་བ་དང་རྟེན་འབྲེལ་གྱི་སྒོ་བསམ་གྱིས་མི་ཁྱབ་པར་འགྲིག
རྨི་ལམ་ན་བུད་མེད་གཞོན་ནུ་ལང་ཚོ་ཅན་ཞིག་མདའ་དར་དང་མེ་ལོང་ཐོགས་
ཏེ། ཀྱེ། འགྲོ་བའི་དོན་མཛད་སྨན་པའི་རྒྱལ་པོ་ཁྱེད། ། ཕྱོགས་དུས་ཀུན་
ནས་གནས་འདིར་བྱོན་པ་ལེགས། །བདག་ཅག་དཱ་ཀིའི་ཚོགས་ལ་དགྱེས་པར་
རོལ། ། སྨན་མཆོག་དམ་པ་བདུད་རྩི་གསེར་མདོག་གིས། ། འགྲོ་བའི་ནད་སེལ་
མཐུ་དང་ལྡན་པར་མཛོད། །སྣང་གསལ་མེ་ལོང་ནང་གི་གཟུགས་བྱད་འདི། །
ཉོན་མོངས་དྲི་མ་བདུད་རྩིས་སྦྱངས་སུ་གསོལ། །ཞེས་མེ་ལོང་བསྟན་ཞིང་མདའ་
དར་གྱི་བྱབས་པའི་སྣང་བ་གསལ་པོ་ཞིག་ཤར་བ། གཉིད་སད་ནས་ཀྱང་
མངོན་སུམ་ལྟར་ཡིད་ཡུལ་ན་བཀྲག་ལམ་མེ་འདུག་པས། སྣང་གསལ་སྨན་གྱི་
ལྷ་མོ་པད་ཕྲེང་ཅན་ཡིན་ནོ་ཉམས་པ་ཤར། དེ་ནས་གཡག་སྡེ་སྦུས་ གྲོང་དུ་
ནང་སོ་ཞབས་ནད་ཀྱི་བསྙོལ་བ་ལ་འཕྲོད་ལྡན་གདོང་ཐོབ་བྱུང་ཞིང༌། ཟླ་བ་
གཅིག་འཚད་ཉན་ཀྱང་དམར་བར་བྱུང༌། ཡུལ་དེར་སྐྱེས་བུ་མེ་ལྷའི་སྙན་རྒྱུད་
བསེ་གྲུམ་ནག་པོའི་དཔེ་གཅིག་བྱུང་ནས་ཞལ་ཤུས་བྱས་ཤིང་། ཚ་བའི་སྐོར་ལ་
བློ་སྐྱེད་ཤིན་དུ་ཆེ་བ་བྱུང༌། དབུས་རོང་འཚམས་དེ་ཡུལ་དགེ་ཡོན་ཆེ་བའི་
སྨན་ཤིན་དུ་འཛེམས་པ་ནས་དུག་མོ་ཉུང་། ཡུ་གུ་ཤིང་། སྒྲོ་བ་གསེར་མདོག་
ཅན། བ་སྤུ་ལ་སོགས་ངོ་སྤྲོད་ཀྱང་དུ་མ་བྱས། བུ་སློབ་ཕྱི་རབས་ལ་ཕན་པ་
བྱུང་། དེ་ནས་ཡར་འབྲོག་ཕྱོགས་ལ་ཕྱིན། ནད་པ་དུ་མའི་སྡུག་བསྔལ་ཞི་
བར་བྱས། སྟག་ལུང་ན་སྔ་སོར་རང་རེའི་སློབ་མ་ཞིག་ཡོད་པ་དང་འཕྲད་དེ།
མ་འཕྲད་པ་རྒྱུན་རིང་པ་ནས་ཁོང་མིག་མཆི་མས་གང་བཞིན་དགའ་སྤྲོའི་འདུན་
པ་ཆེར་བྱེད་ཅིང་འདུག དེར་ཞག་གཅིག་བསྡད་ཁོང་གི་ཞབས་ཏོག་ཕུན་
སུམ་ཚོགས་པ་དང་། རྣམ་སྲས་གླིང་ནས་བཀུར་སྟི་མཛད། གདམས་པ་ཚ་
• 61 •



གོང་སྨན་དཀོན་མཆོག་ཕན་དར་གྱི་རྣམ་ཐར་སྙིང་གི་མུན་སེལ།
བལ་གྱི་སྦྱོར་བ་ཁོང་གི་ཕུལ། དེར་རྗེས་དཔོན་དྲུང་ལ་མོ་བ་གསོལ་ངན་གྱི་
སྐྱོན་ ལ་བརྟེན། ཉང་ སྟོད་སྨན་པ་ ཀུན་ གྱི་ གྲོང་པར་ ཐག་བཅད་ པ་ ལས།
བདག་གི་གཡག་སྡེ་ནས་ངུར་མིག་མཇལ། རྒྱལ་རྩེར་འབྱོར་བའི་གསོ་སྨན་སྤྱི་
དང༌། ཁྱད་པར་རིན་ཆེན་རིལ་བུ་ཁ་ཆེ་འགན་སེར་པོའི་སྦྱོར་བ་བྱས་པས།
ཁོང་བསྙུང་བ་ལས་གཏངས་དགོས་དོན་གཏང་རག་བསམ་གྱི་མི་ཁྱབ་པ་མཛད།
དེ་དུས་སྲད་པ་དོན་ཤེས་གསལ་སྒྲོན་དང་སྐྱིད་མཁར་བཀྲས་ཁང་པ་སོགས་རང་
རེའི་བུ་སློབ་རྣམས་ལ་ཉམས་ཡིག་བརྒྱ་རྩ་ལག་ལེན་དང་བཅས་པ་སྐྱེས་སུ་སྦྱིན།
སྨན་གྱི་འགྲོ་དོན་ཀྱང་ཆེན་པོ་བྱུང་སྟེ། ཉ་ཤབ་ཀྱི་ཕྱོགས་སུ་བསྟན་པ་དར་
ཞིང་རྒྱས་པར་བྱས། ད་རང་ལོ་ཡང་དྲུག་ཅུ་རྩ་གསུམ་དུ་སླེབ་འདུག བུ་
སློབ་དང་བསྟན་པའི་བྱ་བའང་རྒྱུན་རིང་བྱེད་དུ་བྱུང་གསུང་མཉེས་པའི་གསུང་
མང་པོ་ཡང་བྱོན་པར་གདའ། དེ་ནས་ཚོང་འདུས་རྒྱུད་གཞིས་ཁར་འབྱོར་
དཔོན་བློན་ལ་ཞུ་གྲོལ་ཞིག་ཕུལ་ནས་འགྲོ་དོན་ལ་འདི་ཕྱོགས་བཞུགས་དགོས་
ཚུལ་ཕེབས་པའི་ཚེ། སློབ་བུ་ཚ་རོང་པའི་རྨི་ལམ་དུ། མཁར་དཀར་པོ་་
ཡངས་ཤིང་རྒྱ་ཆེ་སྤང་མཐོ་བ་ཞིག་ན་ངེད་དཔོན་སློབ་རྣམས་འདུག་པ་ལ་བུད་
མེད་སྨུག་མོ་སྦྲུམ་བག་ཅན་བརྒྱན་དང་ལྡན་པ་ཞིག་བྱུང་ནས་ཁྱེད་དཔོན་སློབ་
འབྱོར་རན་འདིར་ཡུན་རིང་ན་སྤྱི་ཡོང་མི་ཤེས་ལ་སྟོད་ན་སྡེ་གཟར་བ་བདང་བ་
འདུག་ཟེར། ངེད་དཔོན་སློབ་འབྱོན་པར་ཆས་པ་ན། མི་འགའ་ཞིག་གི་
སྒེར་འཐེན་བྱས་པ་ལ་བུད་མེད་དེས་ངོ་ཆེན་གྱི་གྲོས་ཆད་དགོས་ཚུལ་བྱས་པས་
བཏང་བ་རྨིས། དེར་དཔོན་བློན་ལ་ཞུ་གྲོལ་ཕུལ་བས། ནན་ཆེན་མ་དགོས་
པར་གྲོལ་ཏེ་གནས་སུ་འབྱོར་འཕྲུལ་ལྷ་ཁྲི་བསྐོར་གུང་ཐང་པ་ལ་རྒྱུ་བརྟེན་ཞུས།
ཡུལ་ལོགས་བྱས་བརྒྱ་ཇག་གི་རྟ་བ་དུ་མས་ཆུ་རུགས་ལུང་པ་བཅོམ་ཁྱེར་དུ་་
• 62 •



གསོ་རིག་ཡིག་ཆ་ཉིང་བསྡུས།
བཏང་སྟེ། ངེད་ལའང་ཕྱོགས་འབུལ་གྱི་བྱེད་དཀའ་ལ་ཐུབ་པ་བྱུང་། དེ་
དུས་ཀྱི་རྨི་ལམ་དེ་མཁའ་འགྲོའི་ལུང་བསྟན་ཡིན་པར་འདུག་ཅིང་། ཁོང་ལ་རྩ་
བསྒྲུབ་ལུགས་ གཉིས་སྦྱིན་སྙེན་བསྒྲུབ་ཀྱང་མཐར་ གསོན་པའི་ནུས་པ་འདུག
དེ་ནས་གཞིས་ཁ་རིན་སྤུངས་པ་དང་ཡོན་མཆོད་ཀྱི་འགྲེལ་ཆད་ནས་ཕྲིན་ལས་ཀྱི་
འཇུག་པའང་། སྔ་སོར་སེང་གེ་རྩེ་ནས་ཆོས་འཁོར་ལྷ་ ས་མཇལ་དུ་ཕྱིན་ཚེ།
རིན་ སྤུངས་ སུ་ མ་ འོངས་ པ་ འགྲོ་ དོན་ ཇི་ ལྟར་ ཡོང་ རྟེན་ འབྲེལ་ རྟགས་ པས།
གཞིས་ཁའི་སྲང་མགོར་ལྷ་བོན་མིག་གཡས་ཞར་བ་ཞིག་ལག་ན་རྔ་གཅིག་རྡུང་
གིན་བྱུང་བ་དང་འཕྲད་པས། ལྷས་མཐོང་སྟེ་མིས་མ་མཐོང་བྱེ་བའི་བརྡར་
འདུག་པ་རྔ་སྐད་ཀྱི་དྲགས་པ་ཅུང་ཟད་མ་རྟོགས་རྒྱུན་རིངས་མ་བྱུང་། དེས་
ན་རྟེན་འབྲེལ་གནད་ཆེ་བར་འདུག་གསུང་། དེ་ནས་རེ་ཞིག་འཚུབ་ཤིན་དུ་ཆེ་
ཞིང་། མར་མེ་སོགས་འཚེག་ཅིང་འདར་བ་དང་། སོ་བུད་པ་དང་ཆུ་རྒྱུན་
ཆད་པ་དང༌། དུང་བུས་པས་སྐད་མི་འབྱིན་པ་སོགས་རྨི་བལྟས་ངན་པ་ཤར་
བས་གསོ་བ་རིག་པའི་བསྟན་པ་བར་གཅོད་ཆེར་ཡོང་པ་ཤེས་ཏེ། རང་གཞན་
གྱི་དོན་ལ་དམིགས་ཏེ། དཀོན་མཆོག་ལ་སྐྱབས་འགྲོ་བྱེད་པར་དྲིན་ཆུ་བར་གྱི་
རང་ངོ༌། སྤྲོ་བདེ་བཀྲ་ཤིས་སྒང་བྱ་བར་ཟླ་བ་ཁ་ཡར་འཚམས་བཅད་དམ་
པར་བྱས་པའི་ཚེ་གནས་ཁྱད་པར་འཕགས་པའི་བྱིན་རླབས། ཆུ་ཤིང་་་་་་
འཇོམས་ཤིང་གཞི་བདག་དགྱེས་པ་སོགས་ཀྱི་མཐུ་ལ་རྟེན། ཐུགས་དམ་ཤིན་
དུ་དམར་བ་བྱུང་བ་ནས། སེམས་ཡིད་ངལ་གསོས་མ་འདི་བྱས་སོ། །
རྒྱུ་མ་རིག་ཉོན་མོངས་དུག་གསུམ་དང༌། །རྐྱེན་འབྲས་བུ་རླུང་མཁྲིས་བད་
ཀན་ནད། ། དུས་སྐད་ཅིག་དྲན་པས་སེལ་མཛད་པའི། ། ཡོངས་སངས་ རྒྱས་
སྨན་པའི་རྒྱལ་པོ་དང༌། ། རྗེ་དྲིན་ཅན་བླ་མའི་ཞབས་ལ་འདུད། ། བདག་ སྒོ་
• 63 •



གོང་སྨན་དཀོན་མཆོག་ཕན་དར་གྱི་རྣམ་ཐར་སྙིང་གི་མུན་སེལ།
གསུམ་ཆོས་དང་ལྡན་པར་ཤོག། ལུས་ཐོགས་མེད་བསགས་པའི་དགེ་འབྲས་་
མཐུས། །རྟེན་དལ་འབྱོར་བཅོ་བརྒྱད་ཚངས་པའི་ལུས། །ཡུལ་ཆུ་རུག་དཔལ་
གྱི་ཕོ་བྲང་དུ། །དྲིན་ཕ་མ་གཉིས་ཀྱི་སྐྱེད་པའི་མཐུས། །ལས་ཆོས་དང་འཕྲད་
པའི་སྐལ་པ་ཅན། །དྲིན་འཁོར་མེད་དཀོན་མཆོག་བདེ་ལེགས་ཞབས། །དུས་
ཡུན་དུ་བརྟེན་པའི་ཐུགས་རྗེ་ལས། །མི་ཁོ་བོ་དཀོན་མཆོག་འཕན་དར་ཞེས། །
ལྗོངས་དབུས་གཙང་རུ་བཞིའི་རྒྱལ་ཁམས་ན། །མི་ཡོངས་སུ་གྲགས་པའི་བ་དན་
ཅན། ། ལས་སྐལ་པར་ལྡན་པའི་བུ་སློབ་ལ། ། གཞུང་གདམས་པའི་ལེགས་་་་
བཤད་ཆོས་སྒྲ་སྒྲོག།གནད་ཟབ་མོའི་སྙན་རྒྱུད་དམར་བྱང་རྣམས། །དོན་ཡི་གེར་
བཀོད་ནས་ལེགས་སུ་གཏད། །ཡུལ་རྒྱ་དོ་སྐྱེ་བའི་སྨན་གྱི་ཚོགས། །མིང་བརྡ་
དོན་ལག་ལེན་ངོ་སྤྲོད་བྱས། །ལུས་གནད་དུ་འབེབས་པའི་གཏར་བསྲེག་་་་
སོགས། ། ནད་འཚང་ཆེན་འདོན་པའི་དམར་བྱང་རྣམས། ། སྔོན་དྲང་སྲོང་་་་
གཞུང་བཞིན་ཐིག་རྩ་བསྟན། ། མ་ལུས་ཅན་གྲངས་མེད་ནད་པ་ལ། ། མ་་་་་
འཇིགས་སྲོག་གི་ཆད་མཐུད་བྱས། །ང་ལུས་ཅན་ཀུན་ལ་བརྩེ་བ་ཅན། །ཕྱོགས་
མེད་ཡངས་པའི་རྒྱལ་ཁམས་ན། །སྨན་པ་ནམ་མཁའི་ནོར་བུ་འདྲ། །རྒྱ་ཁམས་
ལྷ་རྗེ་ཞེས་སུ་གྲགས། ། དུས་ད་ལྟ་དཔལ་གྱི་ཆུ་བར་ན། ། ལྷ་སྨན་བཀྲ་ཤིས་ཚེ་
རིང་མས། །བུ་བཞིན་སྐྱོང་ངོ་ལྷའི་རྗེ། །དབང་ཕྱུག་བཞད་པ་རྡོ་རྗེ་ཡི། །བྱིན་
གྱིས་བརླབས་པའི་གནས་མཆོག་ན། །ལུས་བདེ་ཡིད་ལ་སྙོགས་པ་མེད། །སྔས་
བྱས་དགེ་བའི་འབྲས་བུ་རྣམས། །རྣམ་མཁྱེན་སངས་རྒྱས་ཐོབ་ཕྱིར་བསྔོ། །བུ་
སློབ་ ཆོས་སྲིད་དར་བར་ཤོག། ཅེས་སྨྲས་པ་ལས། གཞི་བདག་དགོས་པའི་
མཚན་མ། དྲིན་སྡིང་མ་བ་རྣམས་ཀྱིས་འབྲས་སྦེ་བྲའོ་རྣམས་གཡོས་སུ་བྱས་
དཀར་རྡོག་ལས་སོགས་བསྙེན་བཀུར་ཕུན་སུམ་ཚོགས་པ་དང་། ང་རང་གི་
• 64 •



གསོ་རིག་ཡིག་ཆ་ཉིང་བསྡུས།
སློབ་མ་ཡ་ཁ་ཟེ་བ་གུ་རུ་ཚེ་སྐྱབས་ཀྱིས་བསྙེན་བཀུར་འབུལ་བ་སོགས་ཁྱེར་ནས་
མཇལ་དུ་བྱུང་ངོ༌། ། ཁོང་ན་རེ་བླ་མ་རིན་པོ་ཆེ་འདིར་རེ་ཞིག་བཞུགས་ནས་
བདག་ཀྱང་ཕྱག་ཕྱིར་སྡོད་པ་ལ་ཞུ་ཞིང་འདུག་པ་ལ། ང་རེ་ཞིག་འཚམས་
བཅད་དམ་པར་ཡོད། ཕྱིས་ཆུ་རུག་ཏུ་འཕྲད་པར་གྱིས་བྱས་ཀློག་གོ ། དེ་
ནས་རྨི་བལྟས་སོགས་ཅུང་ཞིག་འཇམ་དུ་སོང་ནང་། བསྟན་པའི་རྗེས་འཛིན་
ན་བུ་སློབ་ཀྱི་འགོ་འདོན། བུ་རྣམས་སྤྱོད་དང་ལྡན་པ་ཞིག་ཡོད་པ། ཚད་
ནད་ཀྱི་ཉེར་འཚེས་ཚེའི་དུས་བྱས་པ་ལས། མ་དང་གྲྭ་པ་བུ་སློབ་སོགས་ཀུན་
གྱི་སེམས་མྱ་ངན་གྱི་ཁང་བུར་ཞུགས་པའི་ཚེ་ང་རང་ཀྱང་རྒས་ཤིང་། གཞན་
གསོ་རིག་གིས་རྗེས་འཛིན་ནུས་པའི་བུ་མེད་པ་ནས། སེམས་ཤིན་ཏུ་སྐྱོ་ནའང་
བྱ་ཐབས་མེད། སྔར་སོ་བུད་པ་སོགས་མཚན་མ་ངན་པ་དེ་འདིའི་བལྟས་སུ་
འདུག་མཉམ་པ་ནས། འཁོར་རྣམས་ལ། ད་སེམས་གྲལ་གྱི་མི་ཕན་འཇིག་
རྟེན་གྱི་སྐྱེ་བོ་ཀུན་འདི་ཁའི་ལམ་ལས་འདའ་ས་མེད། བུ་ཡོད་ན་བསྟན་པ་
དང་སེམས་ཅན་མང་པོ་ལ་ཕན་པར་ནུས་པ་ཞིག་ཡོང་བ་ཡོད་དོ། །དུས་ངན་
སྙིགས་མའི་སེམས་ཅན་གྱི་བསོད་ནམས་ལ་མ་གྲུབ་པ་ཡིན། དགེ་བ་ཅི་འགྲུབ་
ཀྱི་ཐབས་ལ་འབད་པ་གལ་ཆེ་བས་རྗེས་བསྒྲུབ་ལ་འབད་བརྩོན་གྱིས། ད་ཁྱེད་
བུ་སློབ་རྣམས་ཀྱི་ངའི་བསྟན་པ་སྐྱོང་བའི་དུས་ལ་བབ་འདུག་པས་སྙིང་རུས་དང་
མཐུ་སྟོབས་སྐྱེད། དྲི་རྒྱུ་འདུག་པ་རྣམས་ད་ལྟ་བླ་མའི་དྲུང་དུ་ཡོད་དུས་ལེ་
ལོར་མ་སོང་བ་གལ་ཆེ། ཕྱིས་རང་གི་ཡུལ་དུ་འགྱེད་ཀྱང་མཆིས་སོ་གསུངས་བ་
ལ། ཡུམ་ཡང་ཐུགས་གྲལ་གྱི་ངང་ནས་སྐུ་རྗེས་ལ་འབད་པར་མཛད། བུ་
སློབ་རྣམས་ཀྱང་བློ་སྣ་ཐུང་སྦུད་སོང་སྟེ། འགའ་ཞིག་རི་ཁྲོད་དུ་ཐུགས་དམ་
བྱེད་སྙིང་འདོད་འགའ་ཞིག་བསླབ་སྦྱངས་ལ་འདུན་པ་ཆེར་སོང་སྟེ། ཡོན་
• 65 •



གོང་སྨན་དཀོན་མཆོག་ཕན་དར་གྱི་རྣམ་ཐར་སྙིང་གི་མུན་སེལ།
ཏན་ལ་སྐྱེད་ཐོན་པར་གྱུར། འགའ་ཞིག་སྒྱིད་ལུག་ཐ་མལ་དུ་ལྷུང་བའང་བྱུང་།
དེ་ནས་དགུང་ལོ་དྲུག་ཅུ་རྩ་ལྔ་ཙམ་ཏུ་ཕེབས་ཏེ་བཀའ་ལུང་ལ་ང་རང་གི་
ལུས་ ཐོགས་འདིར་བསྟན་པ་དང་སེམས་ ཅན་གྱི་དོན་ཡང་རྒྱ་ཆེན་པོ་འགྲུབ།
ནོར་རྫས་ཀྱི་དངོས་པོ་ཀུན་ཀྱང་དཀོན་མཆོག་ལ་བསྙེན་བཀུར། ངན་སློང་ལ་
ཟས་གོས་ཀྱི་སྦྱིན་པ་འགྲོ་བ་ནད་པའི་ཚོགས་ལ་བཟང་དྲུག་སྨན་གྱི་སྦྱིན་པས་
དབུགས་འབྱིན་ཅིང་། བསོད་ནམས་ཀྱིས་ཚོགས་སུ་ཅི་འགྱུར་བྱས། ཁྱད་
པར་བསྟན་པ་དང་སེམས་ཅན་གྱི་དོན་ལ་དམིགས་ཏེ་གསོ་བ་རིག་པའི་རྒྱུད་བཞི་
ཆ་ལག་འགྲེལ་བཤད་དང་བཅས་པ། བསྟན་བཅོས་བརྒྱད་པའི་གཞུང་འགྲེལ་
ཁོག་དབུགས་ཏྲི་ཀ་ལྡེ་མིག་དང་བཅས་པའི་འཆད་ཉན་དུ་མ་ཆད་པར་སྐྱངས་
པས། སྨན་པའི་དགེ་བཤེས་རང་དང་སྐལ་མཉམ་གྱི་བུ་ཆེན་བཞི་ཐོགས་་་
གྲངས་རྒྱུད་བཞི་བློ་ལ་ཟིན་ཞིང་ལག་ལེན་མྱོང་ཐོག་ཏུ་ཐོན་པ་གཞུང་འགྲེལ་
འཆད་པར་ནུས་པའི་བུ་ཆེན་ཉེར་ལྔ། བསྟན་བཅོས་བརྒྱད་པ་གཙོ་བོར་་་
ཉམས་མྱོང་དུ་ཐོན་པའི་བུ་ཆེན་གསུམ། རྒྱུད་བསྟན་བཅོས་ཟུང་འབྲེལ་དུ་
འཆད་པའི་བུ་ཆེན་ཉི་ཟླ་ལྟར་གྲགས་པ་གཉིས། མན་ངག་སྙན་རྒྱུད་ཉམས་
ཡིག་བརྒྱ་རྩ་གཙོ་བོར་སྟོན་པ་བརྒྱད། རྩའི་ལྷ་མོས་ལུང་སྟོན་པའི་བསྒྲུབ་པ་
ལུང་ཐོབ་ཀྱི་དམ་ལྡན་གཉིས། མོས་གུས་འཕོ་འགྱུར་མེད་པའི་ལས་ཅན་གྱི་བུ་
སློབ་བཅུ་ཕྲག་ཅིག ཐུར་དཔྱད་རང་ལ་མཁས་པ་གཉིས། བྱང་སེམས་སྙིང་
རྩེར་ལྡན་པའི་བུ་ཆེན་ལྔ། རྣམ་དཔྱོད་མཁའ་ལྟར་ཡངས་པའི་ཤེས་ལྡན་་་་
བདུན། སྙན་པའི་བ་དན་ཕྱོགས་བཅུར་གཡོ་བའི་བསྟན་འཛིན་གྱི་དྲང་སྲོང་
གསུམ་སྟེ། མདོར་ན། འགྲོ་བ་ནད་པ་རྣམས་ཀྱི་དཔུང་གཉེན་དུ་གྱུར་བའི་
བུ་སློབ་བརྒྱ་ཕྲག་བཞི་དང་། བཅུ་ཕྲག་གསུམ་གྱིས་ རང་རྒྱུད་སྨིན་གྲོལ་ལ་
• 66 •



གསོ་རིག་ཡིག་ཆ་ཉིང་བསྡུས།
འགོད་པར་བྱས་ཤིང༌། གཞན་ཆོས་ཀྱི་འགྲེལ་བ་ཡོད་ཙམ་ནི་བགྲངས་ལས་
འདས་པར་སྣང་དེ་དག་ཀྱང་དུས་ཐོགས་གསུམ་དུ་དབྱེ་སྟེ། ལམ་ལ་བཀྲི་བའི་
ཚུལ་ནི་སྤྱིར་བློ་རབ་ལ་དོན་ཡས་བབས་སུ་འཆད་པ་དང༌། བློ་དམན་ལ་ཚིག་
མས་ འཇིག་ ཏུ་ འཆད་ པ་དང་བློ་ འབྲིང་ ལ་ ཚིག་ དོན་ཁྲེའུར་འཆད་ པ་ དང་།
ལས་ཅན་ལ་སྙན་རྒྱུད་དམར་འབྱིན་དུ་སྟོན་པ་སོགས་གདུལ་བྱའི་བློ་དང་་་་
འཚམས་པ་བསྟན་ཞིང་། ཁྱད་པར་བློ་དཔོན་རང་ཉིད་ཀྱི་བློའི་འཆར་སྒོ་དང་
མཐུན་པར་དང་འཁྱུད་ཀྱི་སློབ་མ་རྣམས་ལ་རྒྱུད་འགྲེལ་བཤད་གཙོ་བོར་སྟོན་ཏེ་
མཐའ་དྲུག་ཚུལ་བཞིའི་སྒོ་ནས་རྒྱུད་ཀྲུགས་སྡེབས་ཀྱི་བཤད་པ་ཅིག་ཤེས་ཀུན་
གྲོལ་དུ་བསྟན། བར་སྐབས་རྣམས་ལ་རྒྱུད་ལུང་མན་ངག་ཟུང་འབྲེལ་དང༌།
ཡིད་རིགས་ཟུང་འབྲེལ་མངོན་ཤེས་སྟོན་པ་རྩའི་ པྲ་བསྒྲུབ། བསོད་ནམས་
མཐུ་དཔལ་སྐྱེད་དེ་གླང་ཆེན་ཙཀྲའི་བསྐོར། ཉམས་མྱོང་ཁོལ་དུ་སྟོན་པའི་
སྙན་རྒྱུད་མན་ངག་བརྒྱ་རྩ་རྣམས་གཙོ་བོར་སྟོན། རྗེས་ཀྱི་བུ་སློབ་རྣམས་ལ་གོ་
བཟློག་གདམས་པའི་ཟབ་ཁྱད། ཚེགས་ཆུང་དོན་ཆེའི་ཟབ་གནད་སྔོན་ཆད་
ཡི་གེར་མ་བཏབ་པའི་མན་ངག་རྣམས་དང་། བླ་བསྒྲུབ་ཡིད་བཞིན་ནོར་བུའི་
སྐོར་མཛོད། སྨན་མིང་གབ་འཁྲུགས་གསལ་བའི་ཞལ་གདམས་རྣམས་གཙོ་
བོར་ སྟོན་ ཏེ། མདོར་ན་ སྒོ་ གསུམ་ གཞན་ དོན་ དུ་ སྤྱི་ འགྱུར་བྱས་ པ་ ཡང༌།
ལུས་ཀྱི་སྒོ་ནས་དཀོན་མཆོག་གསུམ་གྱི་རྟེན་གང་ན་བཞུགས་པར་ཕྱག་ དང་་
བསྐོར་བ་མ་ཆགས་པ། བུ་སློབ་དང་ནད་པའི་དོན་དུ་ཉིན་མཚན་སྐྱོ་ངལ་མེད་
པར་རྒྱལ་ཁམས་རྐང་པས་བཅགས་པ། ངག་གི་སྒོ་ནས་སྐྱབས་འགྲོ་འདས་
བརྗོད་གསུང་རབ་འཆད་ཅིང་སྟོན་པ་ཉིན་མཚན་གཉིད་དང་གཡེལ་བ་སྤང་།
ཡིད་ཀྱི་སྒོ་ནས་དམ་ཆོས་སྡུག་བསྔལ་ཞི་བྱེད་འཁོར་བ་སུན་དབྱུང་ཕྱིར་མཉམ་
• 67 •



གོང་སྨན་དཀོན་མཆོག་ཕན་དར་གྱི་རྣམ་ཐར་སྙིང་གི་མུན་སེལ།
ཉིད་ཡེ་ཤེས་ཆེན་པོའི་ངང་ནས་བྱ་བ་ཕྲ་རགས་ཐམས་ཅད་ཐེགས་ཆེན་དམིགས་
མེད་ཀྱི་སྙིང་རྗེ་དུས་ཀུན་དུ་དྲན་པའི་ལྕགས་ཀྱུས་བཟུང་པ་ཡིན་གསུངས་པའི་
ཡིད་ཀུན་རང་རེ་བློ་སོབ་བྱས་ཕྱིར་བསྡད་པའི་ནན་ཏན་ཅན་རྣམས་ཀྱི་མངོན་
སུམ་དུ་མིག་གི་མཐོང་བས་ཡིད་ཆེས་པ་དེ་ཀ་ཡིན་མོད་སྐལ་དམན་ལོག་ལྟས་
ཅན་རྣམས་ལ་ནི་ཅི་བྱར་ཡོད། །
དེ་ནས་དགུང་ལོ་རེ་དྲུག་ཏུ་ཕེབས་པའི་ཚེ། ཆོ་འཕྲུལ་གྱི་ཟླ་བ་ལ་སྐུ་
འཚམས་དམ་པར་མཛད། ནང་དོན་རིམ་གཉིས་ཀྱི་ཐུགས་དམ་གཙོ་བོར་
མཛད་ཅིང་བཞུགས་པ་ལས་ནམ་ཐོ་རེངས་ཀྱི་ཆ་ཞིག་ལ་སྣལ་བལྟས་ཅུང་ཟད་
ངན་པའི་མཚན་མ་ཞིག་ཤར་ཏེ། ཐུགས་དགོངས་ལ་ཐུབ་བསྟན་སྤྱི་དང་ཁྱད་
པར་གསོ་བ་རིག་པའི་བསྟན་པ་མར་འགྲིབ་ཏུ་གྱུར། རང་རེ་གོང་སྨན་པའི་
ཕྲིན་ལས་འདིའང་བསྡུད་པའི་དུས་ལ་བབ་པ་འདྲ་མཉམ་པ་དང་ཚེ་ཡང་དྲུག་ཅུ་
རེ་གཅིག་ལ་འཆི་བར་ལུང་བསྟན་གནང་། ད་ནར་འགྱངས་པ་དཀོན་མཆོག་
གི་བཀའ་དྲིན་ཡིན་ཕྱིར་གསོ་རིག་གི་བསྟན་པ་ལ་ཞབས་ཏོག་ཅི་འགྱུར་བྱས།
ནང་རིག་པའི་སེམས་ཉིད་བསྟན་ ལ་ འབེབས་པའི་དུས་ལ་བབ་འདུག་པས།
ཉིན་མཚན་ཁོར་ཡུག་གི་དགེ་སྦྱོར་རྩེ་གཅིག་ཏུ་བགྱིད་དགོངས་ནས། ཡུམ་ལ་
བཀའ་ལུང་ཕེབས་པར། ང་འདས་གསུམ་རྨི་བལྟས་འདི་ཡང་ཅུང་ཟད་་་་
འགྱུར་འདུག་པས། འཚམས་དམ་པར་བྱེད་ཅིང་ནད་པ་སོགས་ལ་མངག་
སྦྱང་དགོས་པ། བུ་རྡོ་རྗེ་དང་བུ་སློབ་རྣམས་ལ་ ཁ་ བརྡ་འཐོན་པར་གྱིས།
གཞན་བྱ་བ་ཕྲ་རགས་ཐམས་ཅད་ཁྱེད་རང་མ་བུའི་བློབ་བཅད་པས་ཚངས།
མཆོད་ཁང་འདིར་དཀར་མོ་ཉིན་མཚན་ཡུག་ཏུ་ཕུལ། དུས་ཀྱི་རིམ་གྲོ་སོགས་
ཀྱང་སྔར་བས་གསུམ་འགྱུར་དུ་གྱིས་ཤིག་གསུང་། དཀོན་མཆོག་ལ་རྩེ་གཅིག་
• 68 •



གསོ་རིག་ཡིག་ཆ་ཉིང་བསྡུས།
ཏུ་གསོལ་བ་འདེབས་ཤིང་བཞུགས་པའི་དུས་ཚེས་བཅོ་ལྔའི་ནུབ་མོར་སྔར་བས་
གསལ་ཞིང་དེངས་པ་དང་། བརྟེན་རྣམས་ཀྱང་གཟི་མདངས་ཆེར་སོང་ཞིང༌།
དྲི་བཟང་པོ་ཆིལ་ཆིལ་ཁྱབ་པ་བྱུང་བའི་ཐོ་རེངས་ཀྱི་ཆ་ལ་སྣ་ལམ་དུ། མཁའ་
འགྲོ་སེང་གེ་གདོང་ཅན་ཞལ་དངོས་སུ་བསྟན། འཁོར་བུད་མེད་རུས་པའི་
བརྒྱན་ཆ་ ཅན་དུ་མ་དང་བཅས་མཆོད་པའི་གར་སྟབས་སྣ་ཚོགས་སྟོན་ཅིང་
འདུག་པ་ལས། བུད་མེད་གཉིས་ཀྱི་ངའི་བསྟན་ལས་འཇུས་སྟེ། ནམ་མཁར་
བཏེགས་སོང་། གཙོ་མོའི་ཞལ་ནས་དེ་རྣམས་སློབ་དཔོན་པདྨ་འབྱུང་གནས་
ཀྱི་བཏང་བ་ཡིན་པས་འོད་དང་ཟེར་སྐད་གཅིག་ལ་ནུབ་ཕྱོགས་པདྨའི་འོད་ཀྱི་
གཞལ་ལས་ཡིན་ཟེར་བའི་གཞལ་སང་བལྟ་བས་ཆོག་མི་ཤེས་པ་ཞིག་ཏུ་སླེབ།
ཨུ་རྒྱན་རིན་པོ་ཆེའི་ཁྲི་ཆེན་པོ་ཞིག་ལ་བཞུགས་པ་ལ་ཕྱག་འཚལ་བ་རྨིས། དེ་
ནས་གཉིད་སད་རྗེས་རིག་པ་དང་སིང་བ་ཞིག་འདུག་བསམ་རྣོ་ཞིང་བཏང་བས།
ཕྱི་ནང་གི་རྟེན་འབྲེལ་གང་ལ་བཏགས་རུང་ད་ཡུན་རིང་གནས་འདིར་མི་སྡོད་པ་
འདུག་ ཉམས་ ཞིང་། སྔར་ འཇིག་ རྟེན་ འདིར་ མི་ ལོ་ ཡང་ མཐར་ གསོན།
གཞན་ཕན་ཀྱང་དགའ་རབ་བྱུང་། དུས་ངན་གྱི་འགྱུར་ཚུལ་ལ་ལྤགས་རུང་
གཞན་ཕན་གྱི་དུས་ཡོལ་ཞིང་ཤི་ཡང་འགྱོད་པ་མེད་པ་དང་མདངས་གསུམ་གྱི་རྨི་
ལམ་དེ་ཡང་མཁའ་འགྲོའི་བརྡ་བསྐུལ་ཡིན་པར་འདུག་པས། འཆི་བ་ལ་་་
འགྱོད་མེད་ཀྱི་རྟོག་སྤྱོད་འདི་བགྱིས་སོ། །
ཕ་མཁྱེན་བརྩེའི་བདག་ཉིད་གོང་སྨན་པ། །བཀའ་དྲིན་ཆེན་པོའི་ཞབས་
ལ་འདུད། ། བདག་འཆི་བས་གཏུགས་པའི་མཚོ་ཐབ་པ། ། དུས་དེང་སང་་་་
དཀོན་མཆོག་ཕན་དར་ཞེས། ། ལྗོངས་དབུས་གཙང་རུ་བཞིར་གྲགས་ལགས་
ཀྱང༌། ། ད་ལོང་མེད་ཆེ་ཞབས་ནུབ་རིར་ཉིད། །ལར་ཆོས་ཀུན་རྨི་ལམ་རྒྱུ་མ་
• 69 •



གོང་སྨན་དཀོན་མཆོག་ཕན་དར་གྱི་རྣམ་ཐར་སྙིང་གི་མུན་སེལ།
)
འདྲ། །དགོས་རྒྱུ་ལུས་འཇིགས་པའི་ཆོས་ཅན་ཡིན། །ཚེ་འདིའི་སྣང་བ་བསླུ་
ཁྲིད་མཁན། །ད་སྙན་གྲགས་ཟས་ནོར་དྲི་ཟའི་གྲོང་། །གང་ལའང་གཏད་མེད་
མིག་སྒྱུའི་ཆུ། ། ཆོས་བརྒྱད་རི་མོ་བཀྲ་ཡང་ཡལ་ནས་ཐལ། །བདག་ཚེ་འདིར་
དལ་འབྱོར་རྟེན་ཐོབ་སྟེ། །མི་ལོ་བཅུ་གསུམ་བསྟན་ཐོགས་ནས། ། ཕ་ཁྱེད་ཀྱི་
བཀའ་དྲིན་ཆུ་བོའི་རྒྱུན། །དུས་རྒྱུན་ཆད་མེད་པའི་ཐུགས་རྗེའི་སྨན། །ད་རང་
ལོ་དྲུག་ཅུ་རྩ་དྲུག་བར། །བློ་ཐོས་བསམ་བསྒྲུབས་པའི་ཉམས་ལེན་གྱིས། །དུས་
གཡེང་མེད་བསྟན་དང་འགྲོ་ལམ་བསམ། །བུ་སྐལ་ལྡན་སྨིན་གྲོལ་ལམ་ལ་་་་
བཀོད། །མ་འགྲོ་དྲུག་སྡུག་བསྔལ་འདི་ནས་དྲངས། །རྫས་དངོས་ཀུན་དམིགས་
མེད་སྦྱིན་པར་བསྔོས། །ཡུལ་ཕན་བདེའི་འབྱུང་གནས་གངས་རིའི་ལྗོངས། །
སྔོན་རྒྱལ་བས་བྱིན་རླབས་ཐུགས་རྗེའི་བཅུད། ། རྗེས་ནུས་མཐུ་ལྡན་པ་སྨན་གྱི་
མཆོག།བཅུད་འབྱུང་བཞིའི་དྭངས་མ་ས་དང་རྡོ། །ཤིང་ལྗོན་པ་གཞོན་ནུའི་ལྡུམ་
བུའི་ཚོགས། །ལར་ལོ་འབྲས་མེ་ཏོག་སྨན་གྱི་མཆོག། དོན་སྤྲུལ་མཛད་པ་ཇི་སྙེད་
པ། ། གཞི་ས་འཛིན་མནལ་བཀོད་ལེགས་ལས། ། བཅུད་མཛད་མེད་སྨན་གྱི་
གཏེར་སྒོ་དབྱེ། །ཕྱིས་རྗེས་འཇུག་དོན་དུ་ལུང་ཡང་བསྟན། །བུ་ཤི་ནས་ཆད་
པའི་རིགས་རུས་ཅན། །རྟེན་མེ་ཏོག་འཆི་བདག་བསད་ཁྱེར་ཡང་། ། བུ་རྒྱུད་
འཛིན་ནམ་མཁའི་དཀར་ཚོགས་བཞིན། ། བདག་འཕྲིན་ལས་ནམ་མཁའི་་་་་
མཐའ་ལ་རྩོལ། །ད་ཤི་ཡང་འགྱོད་པ་མེད་པ་ཡིན། ། དཔལ་འཕྲིན་ལས་ལྷུན་
གྲུབ་གོང་སྨན་པ། ། ཐུགས་དགྱེས་པར་མཛོད་ཅིག་སྨན་པའི་ རྒྱལ། །བདག་
འདི་ནས་གཞན་དུ་སྐྱོད་པའི་ཚེ། །ཐུགས་གཉིས་སུ་མེད་དེ་གོང་སྨན་པ། །བུ་
བརྩེ་བས་གཟིགས་ཤིག་འཇིག་རྟེན་མགོན། །ཡུལ་གངས་རིའི་བདག་པོ་སྤྱན་
རས་གཟིགས། །ཞིང་འདི་ན་གོང་སྨན་ཆོས་ཀྱི་རྗེ། །ཐུགས་གཉིས་སུ་མེད་དེ་
• 70 •



གསོ་རིག་ཡིག་ཆ་ཉིང་བསྡུས།
བྱིན་གྱིས་རློབས། ། ཞེས་བརྗོད་པ་ལས་དབྱིངས་དང་རིག་པ་གཉིས་མེད་དུ་
འདྲེས་ཏེ། རེ་ཞིག་སྐྱངས་པས་ཉམས་རྟོགས་གོང་འཕེལ་དུ་གྱུར། དེ་ནས་
ཡུམ་དང་འཁོར་རྣམས་ལ་གསང་ཞིང་། ཚོགས་གཉིས་ཀྱི་དཔལ་ཅི་ཐོབ་བྱས་
ཡོད་པ་ལས། ཆུ་རུག་ལུང་པར་ནད་རིམས་མང་པོས་འཇིག་རྟེན་སྡུག་བསྔལ་
དུ་གྱུར་བའི་ཚེ། སེམས་བརྩེ་བས་མ་བཟོད་པར་ནད་པ་ཅི་དད་ཁྱད་པར་ཡོལ་
གདོང་པའི་གཡོག་ཅེས་པོ་ཞིག་བལ་ཚད་ཀྱི་བཏབ་སྟེ། སྨན་པ་གཞན་གྱི་བོར་
བའི་ཚེ་ཁོང་ཚང་གི་སྤྱན་འདྲེན་དོས་དྲག་བྱུང་བ་ལ་སྐུ་འཁོར་རྣམས་ཀྱི་བཤོལ་
བཏའ་སྟེ། ཡོལ་འདོང་པ་དང༌རང་རེ་ཐུགས་མཐུན་མེད་པའི་ཁར། ཉེ་
ལམ་ཤེལ་དཀར་རྫོང་དུ་ནང་པ་བོན་དགོང་པ་ལ། ཁོང་རྣམ་པས་འབུལ་ཆས་
ཕུལ། ལུང་མ་བསྟན་གྱི་བཀའ་བགྲོས་ཡོད་ཚེ་བརྡ་བས་ཅིས་ཀྱང་མ་བྱོན་པ་
འཐད་ཞུས་པས། ང་སྤྱིར་ཐེགས་པ་ཆེན་པོའི་སེམས་སྐྱེད་དང་འགལ་ཞིང་།
ཁྱད་པར་གསོ་རིག་གི་རྒྱུད་ལས་གནོད་རྩོད་དགྲ་ལ་ཕན་གདགས་གཙོར་བྱས་ཏེ།
ཞེས་གསུངས་པས་ཁོས་བློ་འགེལ་ནུས་ནས། ང་མ་ཕྱིན་ན་ཁོ་སྙིང་རྗེ་བས་འགྲོ་
གསུང་ཞིང་བྱོན་ཏེ། སྨན་སྤྱད་སོགས་མཛད་པས་ཁོ་འཆི་ཁ་ནས་ལྷོགས་ཏེ་
བདེ་སྐྱིད་ཆེན་པོ་བྱུང༌། སླར་ཡང་རྗེས་སྐྱོང་ལ་འབྱོན་དགོས་པའི་གདན་་
འདྲེན་འབུལ་བ་སོགས་ནན་ཆེར་ཕུལ་བ་ལ་རྟེན། འཁོར་རྣམས་ཀྱི་ཅི་ཞུས་
རུང་མ་གསེན་པར་བྱོན་པའི་ཚེ། ཡོལ་འདོང་པ་བློ་བདུད་ཀྱི་སྐྱོད་དེ་གྲོགས་པོ་
ཞིག་དུ་མི་ལག་གོ་མཚོན་དང་བཅས་ནས་སྐུ་ལ་མཚོན་གྱི་སྣུན་ཏེ་དེ་ཉིད་དུ་མྱ་
ངན་ལས་འདས་ཤིང་སྐུའི་ཆ་ཤས་རྣམས་དུམ་བུར་གཏུབས། སྐུ་འཚལ་གྱི་ས་
གཞི་ཁྱབ་པའི་ཚེ། དེར་འདུད་པའི་མི་ཀུན་ལྟ་མི་བཟོད་པར་མྱ་ངན་གྱི་སྨྲེ་
ངག་དང་། ཡོལ་འདོང་པ་ལ་དམོད་མོ་བོན་དགོང་པའི་ཁྲིམས་ལུགས་ལ་སྐྱོ་བ་
• 71 •



གོང་སྨན་དཀོན་མཆོག་ཕན་དར་གྱི་རྣམ་ཐར་སྙིང་གི་མུན་སེལ།
སྙིང་ནས་སྐྱེས་ཏེ་སྤྱིར་འཇིག་རྟེན་ཡོངས་ཀྱི་མིགས་ལྟས། དགོས་ལྷོ་ཁྲི་བསྐོར་
གྱི་འདུན་ཇུས་སམ་ཁྲིམས་ལུགས་ལ་ཟེར་ཞིང་ངུ་འབོད་ཀྱིས་རུང་རྩེར་སྤྱོད་བྱེད་
པ་པོ་སུ་ཡང་མ་བྱུང་། དེ་ནས་གྲྭ་པ་བུ་སློབ་ཕྱག་ཕྱིར་རྣམས་ཀྱི་སྤུར་ཅན་
དྲངས་པའི་ཚེ་ནམ་མཁའ་ལ་འཇའ་འོད་ཀྱི་གུར་དང་། དྲི་བཟང་པོས་ཕྱི་
ཕྱོགས་ཀུན་དུ་ཁྱབ་པར་གྱུར་ཅིང་། ལྷའི་མེ་ཏོག་དང་རོལ་མོའི་སྒྲས་ས་གཞི་
དང་བར་སྣང་གང་བར་གྱུར་བའི་ཚེ། ལ་སྟོད་ཀྱི་མི་ཀུན་གྱིས་ཐོས་པ་ལས་
འདི་ལྟ་བུས་ལྟས་ཅི་ཡིན་ཞེས་སྒྲོགས་པ་དང་། དབུས་གཙང་གི་ལྗོངས་རྣམས་ ་
སུ་ཡང་འཇའ་འོད་ཀྱི་ཁྱབ་པའི་ཚེ་སྐྱེ་བུ་དམ་པ་ཞིག་མྱ་ངན་ལས་འདས་སམ།
འདི་འདྲའི་འཇའ་འོད་འདུག་ཟེར་བ་དང༌། གཙང་སྟོད་དུ་རྗེ་ལོ་ཆེན་མྱ་ངན་
ལས་འདས་པ་འདྲ་ཟེར་བའི་སྒྲ་དབྱངས་ཀྱང་བྱུང་ཞིང་། ཆུ་རུག་དིང་རིའི་
ཡུལ་ལྗོངས་སུ་ས་ཆེན་པོ་གཡོ་ཞིང་ལྷའི་བདུག་སྤོས་ཀྱི་དྲི་བཟང་པོས་ཕྱོགས་ཀུན་
ཁྱབ་པ་ལས། མི་ཀུན་འདི་ལྟ་བུའི་སྐྱེས་བུ་ལ་འགྲོངས་རྐྱེན་འདི་འདྲ་སྲིད་པ་
ཟེར་ཞིང༌། མྱ་ངན་དང་སྨྲེ་ངག་སྣ་ཚོགས་འདོན་ཞིང་ཡོལ་འདོང་པ་རང་ཡང་
ཡིད་ལ་འགྱོད་པ་དྲག་པོ་སྣ་ཚོགས་སྐྱེས་ཏེ་ང་བློ་བདུད་ཀྱི་སྐྱེད་ནས། བྱང་
ཆུབ་སེམས་དཔའ་དེ་ལྟ་བུ་བཀྲོངས། ད་འདི་ཕྱི་གཉིས་ཀའི་དོན་ཆེན་པོ་ཞིག་
འཆུགས་སོང་ཟེར་ཞིང་མཆིས། དེ་ནས་ཡུམ་སྲས་སྐུ་འཁོར་རྣམས་ཐུགས་
གྲལ་གྱི་དྲན་མེད་དུ་འགྱེལ་ཞིང་སྨྲེ་ངག་སྣ་ཚོགས་འདོན་པའི་ཚེ། རང་རེའི་གྲྭ་
པ་བུ་སློབ་འགའ་དང་ཟུར་ཚོ་གཉེར་ཆེན་པ་སོགས་སྐུ་ཉེར་གྱུར་པ་དུ་མས་་
ཐུགས་གསོས་ཡང་ཡང་བཏབ། སྐུ་རྗེས་ཀྱི་གསོལ་འདེབས་སོགས་མཐའ་ལས་
འདས་པར་མཛད་སྤུར་ལ་ཞུ་ཕུལ་བས། གདུང་རིང་བསྲེལ་དབུ་ལ་སངས་
རྒྱས་སྨན་བླའི་སྐུ་འབུར་དོད། ཕྱག་སོར་གཡས་པ་ལ་ཕ་དམ་པའི་སྐུ། ཕྱག་
• 72 •



གསོ་རིག་ཡིག་ཆ་ཉིང་བསྡུས།
ངར་གྱི་ཐུར་མ་ལ་ཡེ་ཤེས་མཁའ་འགྲོའི་སྐུ་རྣམས་ཞལ་ཕྱག་ཡོངས་སུ་རྫོགས་པ་
གསལ་བར་བྱོན་པ་མི་ཀུན་གྱི་མིག་ཡུལ་དུ་གྱུར་པ་བྱུང་ངོ༌། །དེ་ལྟར་བྱི་བ་ལོའི་
ཧོར་ཟླ་བདུན་པའི་ཚེས་བཅོ་ལྔའི་ཉིན་སྐུ་ཡལ་ཏེ་ཐུགས་ཆོས་དབྱིངས་ཟབ་མོའི་
ཡེ་ཤེས་ནུབ་ཕྱོགས་པདྨོའི་འོད་ཀྱི་གཞལ་ཡས་སུ་གཤེགས་པའོ། །འདི་ཉིད་ནི་
བླ་མ་གོང་སྨན་པ་ལ་བུ་ཆེན་འགའི་ཡ་གྱལ་དུ་གྱུར་པ་ཚ་རོང་མདོ་སྤོར་སྐྱེས་པའི་
འཚོ་བྱེད་དཔལ་ལྡན་རྒྱལ་མཚན་ཞེས་བགྱི་བ། བླ་མ་དེ་ཉིད་ཀྱི་ཞབས་རྡུལ་སྤྱི་
བོས་ཡུན་དུ་བརྟེན་པ་ནས་མཛད་པ་རགས་རིམ་རྣམས་ཞལ་ལས་ཞུས་པ་དང་།
མཐོང་ཞིང་ཐོས་པ་ལ་རྟེན་ནས་མཛད་པའི་ཚུལ་འདིར་མདོར་བསྡུས་ཙམ་་་
བཀོད་པ་རང་ཉིད་ཀྱི་སྒྲིབ་གཉིས་སྦྱང་ཞིང་ཚོགས་གཉིས་རྫོགས་ཕྱིར་དང་ཁྱད་
པར་རྗེས་འཇུག་སྐལ་པ་དང་ལྡན་པ་དུ་མའི་དོན་གསོ་བ་རིག་པའི་བསྟན་པ་
འདི་ཡུན་དུ་མི་ཉམས་ཤིང་གནས་པར་བྱ་བའི་ཕྱིར་ཡོས་བུའི་ལོ། ཧོར་ཟླ་
བདུན་པའི་ཚེས་བཅོ་ལྔའི་ཉིན་དུས་མཆོད་ཀྱི་སྐབས་དང་བསྟུན། རྨི་ལམ་གྱི་
ལུང་བསྟན་དང་། དད་ལྡན་བུ་སློབ་མཆེད་དག་ཉེ་བར་བསྐུལ་བའི་རྐྱེན་་
བཟང་པོ་ལ་བརྟེན། དཔལ་དབེན་པའི་རི་ཁྲོད། བྲག་དམར་བྱ་དབྱིབས་
ཅན་གྱི་འོག་རོལ། ཨུ་རྒྱན་རིན་པོ་ཆེའི་བཞུགས་གནས་ཆོས་བདག་མཁའ་
འགྲོའི་འདུ་བའི་སྐྱེད་ཚལ། སྐྱོབས་རྫོང་མངོན་དགའ་ཞེས་བྱ་བའི་ཕུག་པར་
སྦྱར་བའོ། ། འདིས་ཀྱང་གསོ་བ་རིག་པའི་བསྟན་པ་ཆེས་ཆེར་རྒྱས་པར་གྱུར་
དཔལ་ལྡན་བླ་མ་གོང་མ་ལ། །བཀའ་དྲིན་དྲན་པས་བརྩོན་འགྲུས་་་་་
ཀྱིས། ། རང་བཟོའི་ཕྱོགས་ལྷུངས་རབ་སྤང་ནས། ། ཕྱི་མོ་ཞལ་གདམས་ ཤོག་
རིལ་དང་། ། ཡིད་ཀྱི་དམར་བྱང་རི་མོ་ལས། །བྱུང་བའི་རྣམ་ཐར་དྲི་མེད་་་་
• 73 •



གོང་སྨན་དཀོན་མཆོག་ཕན་དར་གྱི་རྣམ་ཐར་སྙིང་གི་མུན་སེལ།
འདི། །རྒྱ་མཚོའི་རླབས་ནང་ནོར་བུ་ལྟར། །སྙིང་པོ་དོན་ཟབ་ཡི་གེར་བཀོད། །
དགེ་བ་དྲི་མེད་བསིལ་ཟེར་ཅན། ། རི་བོང་འཛིན་པའི་དཀྱིལ་འཁོར་འོད། །
དད་ལྡན་ཀུ་མུད་བཞད་པའི་མདངས། །རྒྱ་མཚོའི་གོས་ཅན་ཁྱབ་གྱུར་ཅིག།འདི་
ལྟ་བུའི་སྐྱེས་བུ་ལ་ཡང་འགྲོངས་རྐྱེན་ངན་པ་འདི་ལྟར་སྤྱིར་དུ་སངས་རྒྱས་དང་
བྱང་ཆུབ་སེམས་དཔའི་མཛད་པ་ལ་སོ་སོ་སྐྱེ་སོ་གཞལ་བར་མི་ནུས་ནང་། ཕྱི་
རབས་ཀྱི་གདུལ་བྱ་སྐལ་བ་དམན་ཞིང༌། འགྲོ་ལ་ཕན་པའི་ཆོས་འདི་གེགས་
དང་བར་གཅོད་ཤིན་དུ་མང་སྟེ། མདོར་བསྡུས་པ་ལ་ལས་རིན་ཆེན་ཆོས་ཀྱང་
དཀོན་ལ་རྟག་ཏུ་འཚེ་བ་མང་ཞེས་གསུངས་པ་ལྟར། སྤྱིར་སངས་རྒྱས་ཀྱི་
བསྟན་པ་བྱེ་བྲག་ཏུ་གསོ་བ་རིག་པའི་བསྟན་པ་ནུབ་རིར་ཉེ་བ་ནས། བསྟན་
འཛིན་གྱི་སྐྱེས་བུ་རྣམས་འཇིག་རྟེན་ཁམས་འདིར་ཡུན་དུ་མི་བཞུགས་ ཤིང་།
ཁྱད་པར་བསྟན་པའི་འབྱུང་གནས། གོང་སྨན་མཁས་པའི་དབང་པོ་དེ་ཉིད་
དམ་ པའི་ མཛད་པ་བདག་པས་གཞན་གཅེས་པར་འཛིན་པའི་ཐུགས་རྗེས་་་་
སེམས་ཅན་ནད་ཀྱི་དུ ཁ་ལས་དབྲལ་བའི་ཕྱིར། སྐུ་ལུས་ཀྱང་གཅེས་འཛིན་
བོར་ཏེ། ཞིང་གཞན་དུ་མྱ་ངན་ལས་འདས་པའི་ཚུལ་བཞེས་པ་ནི་རྫོགས་པའི་
སངས་རྒྱས་ཀྱི་མཛད་པ་ལས་ཀྱང་མི་ཞན་པར་གྱུར་པ་སྟེ། བསྡུད་པ་ལས།
ཆོས་ཕྱིར་སྲོག་ཀྱང་མདོར་ལ་རྣལ་འབྱོར་རབ་ཏུ་བརྩོན། །མི་བཟློག་རྟགས་ནི་
དེ་དག་ཡིན་པར་བྱ། ། ཞེས་དང་། གཞན་གྱི་དོན་ལ་རང་གི་འདྲར་སེམས་
པ། །དེ་དག་དམ་པའི་སྤྱོད་པ་མཐར་ཐུག་གོ །ཞེས་གསུང་པས་ན། ཐེག་པ་
ཆེན་པོའི་བློ་ཅན་གྱི་གང་ཟག་རྣམས་ཀྱི་སྤྱོད་ཡུལ་ལགས་སོ། ། བདག་དཔལ་
ལྡན་འཚོ་བྱེད་ཀྱི་བླ་མའི་མཛད་པ་ རགས་བསྡུས་ཙམ་ཡིད་དད་པའི་སྒོ་ནས་
ཚིགས་སུ་བཅད་པ་འདི་ལྟ་སྟེ།
• 74 •



གསོ་རིག་ཡིག་ཆ་ཉིང་བསྡུས།
ཕ་མཁྱེན་པའི་དཀྱིལ་འཁོར་ནམ་མཁའི་ཁྱོན། །ཐུགས་བརྩེ་བའི་འོད་
ཟེར་འགྲོ་ལ་འཕྲོད། ། འབངས་ གླིང་བཞིའི་གདུལ་བྱ་འདུལ་མཛད་ཅིང་། །
བསྟན་ཉིན་མོར་གསལ་མཛད་གོང་སྨན་པ། །སྐུ་ཐོགས་མེད་མཛད་པ་བགྲངས་
ཡས་ཤིང་། །དུས་འདི་ན་གསོ་རིག་ཆོས་སྒྲ་སྒྲོག། ལམ་མ་ནོར་གཏམས་པའི་ཆུ་
རྒྱུན་གྱིས། །བུ་བློ་གསལ་བློ་གྲོས་འདབ་སྟོང་ཅན། ། བཞིན་ཡོན་ཏན་མེ་ཏོག་
པད་ཚལ་རྒྱས། །བཀའ་མདོ་རྒྱུད་ཟབ་མོའི་སྦྲང་རྩི་འདིས། །བདག་སྣོད་ལྡན་
རྐང་དྲུག་གདུལ་བྱའི་ཚོགས། །ཡིད་ཚིམས་པར་མཆིས་སོ་བཀའ་དྲིན་ཅན། །
བློ་མཐོ་དམན་འབྲིང་གསུམ་གདུལ་བྱ་ལ། །དོན་བློ་དང་འཚམས་པའི་ཆོས་སྟོན་
ཞིང་། ། དམ་ཚིག་གཙང་མའི་གདུལ་བྱ་ལ། ། དུས་གསུམ་སྒྲིབ་མེད་ལུང་ཡང་
སྟོན། །རྩ་ཆུ་རྟགས་ལ་མ་ལྟོས་པར། ། ནད་གདོན་ཚན་ཉིད་གསལ་ལེར་་་་་
མཁྱེན། །གཞུང་ལུགས་ཚིག་ལ་མ་ལྟོས་པར། །གཉེན་པོའི་ཐབས་ཚུལ་ཇི་སྙེད་
ཀུན། ། ཁམས་དང་དབང་པོ་ཡུལ་དུས་རྣམས། །ཇི་ལྟར་ཇི་སྙེད་ཐུགས་སུ་་
ཚུད། །འཛད་མེད་གདམས་པའི་གཏེར་སྒོ་འབྱིན། །བཟང་དྲུག་སྨན་གྱི་དངོས་
པོ་རྣམས། །ལྟོས་མེད་ཕང་མེད་སྦྱིན་པར་གཏོང་། །ཆེ་བཙུན་མཛེ་སྐྲངས་ལ་
སོགས་པ། ། མཉམ་ཞིང་སྙོམས་པའི་ཐུགས་རྗེ་ཡིས། ། འགྲོ་བའི་ཟུག་རྔུ་སེལ་
མཛད་ཅིང་། །ཕྱོགས་མེད་ཡངས་པའི་རྒྱལ་ཁམས་ན། ། མཁས་མང་ཚོགས་་
པའི་མདུན་ས་དེར། ། རྩོད་མེད་འགྲན་པའི་འདའ་གྲལ་པ། ། སྨན་པའི་་་་་
བཙུགས་རྒྱན་ཁྱེད་ཉིད་རྒྱལ། །དེང་སང་གངས་རིའི་ལྗོངས་འདིར་མི་འཇིགས་
སེང་གེའི་ཁྲིར། །ཕས་རྒོལ་ཁ་ཚོགས་སྐྲག་བྱེད་རིག་བྱེད་སྨྲ་བའི་སྒྲས། །ལོག་སྨྲ་
ངག་གི་བུང་བ་ཚང་ཚིང་བསྲེགས་བྱེད་ཅིང་། །ལེགས་བཤད་རྟ་བདུན་ཟེར་
གྱིས་འགྲོ་བློའི་པདྨོ་འབྱེད། །བློ་གསལ་བུང་བ་བརྒྱ་ཕྲག་བཞི་ཡིས་མངོན་པར་
• 75 •



གོང་སྨན་དཀོན་མཆོག་ཕན་དར་གྱི་རྣམ་ཐར་སྙིང་གི་མུན་སེལ།
མཛེས། ། ས་སྐྱོང་མིའི་དབང་པོ་དུ་མས་ཉེ་བར་བརྟེན། ། ཕུན་ཚོགས་ ཕན་་་་
བདེའི་འབྱུང་གནས་ཐུབ་བསྟན་རིན་ཆེན་གླིང་། །འཛམ་གླིང་ས་ཡིས་ལྟེ་བ་
བྱང་ཕྱོགས་གངས་རིའི་ལྗོངས། །དཀོན་མཆོག་གསུམ་གྱི་ཐུགས་རྗེ་ཕན་བདེ་
ཆོས་ཀྱི་སྤྲིན། །ཕྱོགས་དུས་དར་བར་མཛད་པ་དྲང་སྲོང་མིའི་ཉི་མ། །གང་དེའི་
རྣམ་ཐར་དཔག་ཡས་མདོར་བསྡུས་ཚིག་བཅད་པ། །ཐུགས་རྗེའི་སྨན་ལས་སྐྱོབ་
པའི་དཔག་བསམ་ལྗོན་པའི་ཤིང་། ། དད་ལྡན་ས་གཞིའི་ཁྱོན་ལས་ཉེ་བར་་་་
བསྐྲུན་པའི་དཔལ། །རྒྱལ་བའི་བསྟན་པ་མཚན་ཅི་ཡིད་ལ་འཛིན་པའི་བློ། །མ་
བརྗོད་ཡང་ཡང་སེམས་པའི་དྲང་སྲོང་ཁོ་བོས་སྦྱར། །བསྟན་དང་འགྲོ་བའི་དོན་
དུ་ནམ་ཡང་འགྱུར་བར་ཤོག།
མངྒ་ལཾ། །
• 76 •



གསོ་རིག་ཡིག་ཆ་ཉིང་བསྡུས།
༄༅། །རྒྱ་ནག་ལུགས་ཀྱི་རེག་པ་རྩ་ལ་
བརྟགས་པའི་གསར་འགྱུར།
ཀརྨ་ཚེ་དབང་ཀུན་ཁྱབ།
༄༅། །ན་མོ་མ་ཧཱ་སརྦ་ཛྙཱ་ན་དན་དྷརྨ་ཀ་རཱ་ཡ། འདིར་རྒྱ་ནག་ལུགས་
ཀྱི་གསོ་དཔྱད་གཞུང་ལས་རྟོག་པའི་རེག་པ་རྩ་ལ་བརྟེན་ནས་ནད་ངོས་འཛིན་
པའི་ཚུལ་འཆད་པ་ལ། སྔོན་འགྲོ། དངོས་གཞི་གཉིས།
སྔོན་འགྲོ།
དང་པོ་ལའང་བལྟ་བའི་དུས་དང་། བལྟ་བའི་གནས་དང་། ཇི་ལྟར་
བལྟ་བའི་ཚུལ་ལོ། །
དང་པོ་(བལྟ་བའི་དུས)ནི་དེ་ཡང་རྩ་བའི་མདོ་ལས། ཉི་ཤར་ཚུན་གྱི་
སྒོ་རུ་ནི། །རླ་(བླ) རྩ་འཁྱམས་པ་འདུས་པའི་ཕྱིར། །གསལ་མཐོང་རྟེན་འབྲེལ་
སྒོ་ ཡིན་ པས། ། དེ་ ཡི་ དུས་ སུ་ བརྟག་ པ་ གཅེས། ། ཞེས་ གསུངས་ པ་ བཞིན།
དཔལ་ལྡན་རྒྱུད་ལས། གཅིག་ནི་བླ་དང་འདྲ་ སྟེ་ཀུན་ ཏུ་འཁྱམས། ། ཞེས་
གསུངས་པའི་བླ་རྩི་འཁྱམས་པ་རྣམས་དུས་དེར་གནས་དེ་རུ་འདུས་པའི་རྟེན་
འབྲེལ་གྱི་སྒོ་ཡིན་པས། ཉི་ཤར་གྱི་དུས་སུ་བརྟག་ན་གསལ་བར་མཐོང་བའི་
• 77 •



རྒྱ་ནག་ལུགས་ཀྱི་རེག་པ་རྩ་ལ་བརྟགས་པའི་གསར་འགྱུར།
གནད་ཡོད་དོ། ། །
བལྟ་དུས་མཁའ་ལ་ཉི་ཤར་ཀླུངས་མ་ཕེབས། །ནང་དབུགས་དྲོན་མོ་ཕྱི་རུ་
མ་ཐོན་ཞིང་། །ཕྱི་དབུགས་གྲང་མོ་ནང་དུ་མ་ཞུགས་པར། །ཞེས། བལྟ་ཡུལ་
དེ་སྒོ་ཕྱིར་ཐོན་ནས། ཕྱི་ཡི་སེར་བུ་སོགས་ཁོང་དུ་ཞུགས་པ་ལ་དེ་ལྟ་བུ་
གསུངས་ཀྱི་དབུགས་འབྱུང་འཇུག་ལ་ནི་མི་བསམ་ཏེ་དེ་འདྲ་ནི་དུས་ཐམས་ཅད་
དུ་ཡོང་བའི་ཕྱིར་རོ། །ཁྱད་པར་གསང་བ་ཐུན་མོང་མིན་པའི་དུས་གནད་ནི། །
གདགས་ སྲིབས་ དབུགས་ སྙོམས་ རྩ་ མལ་ གནས་ དུས་ བལྟ། ། ཞེས་ པ་ སྟེ།
དབུགས་གཡས་གཡོན་གྱི་རླུང་གི་རྒྱུ་བ་ཡོན་པོའི་སྐབས་སུ་ཤིན་ཏུ་ཞིབ་ན་གཡས་
གཡོན་གཉིས་ཀྱི་རྩ་ལ་མཐོ་དམན་སོགས་ཅུང་ཟད་འབྱུང་སྲིད་པས། སྣ་བུག་
གི་རླུང་མཉམ་རྒྱུད་དང་འགྲིགས་ན་ཤིན་ཏུ་ངེས་པ་ཅན་ཡིན་ཅིང་། འདི་
སྐབས་བོད་རྣམས་ཀྱིས་ཤིན་ཏུ་མ་བརྟག་པའི་རྒྱུད་དོན་ལ་ལོག་བཤད་མང་་
ངོ་། །
གཉིས་པ་(བལྟ་བའི་གནས)ནི། རྩ་བར་བལྟ་གནས་མཁྲིག་མའི་
གཉེར་མ་ནས། །རུས་པ་འབུར་པོའི་ལྡེབས་སུ་ཏེ། །སྨན་པའི་ལག་སོར་རྩ་བའི་
ཚིགས། །ནད་པའི་མཁྲིག་མའི་རྒྱབ་ཕྱོགས་ཀྱི། །དབུས་སུ་བཀོད་ནས་མཚམས་
པར་བལྟ། །ཞེས་གསུངས་པ་བཞིན། དཔལ་ལྡན་རྒྱུད་དུའང་། །ལྟ་གནས་
མཁྲིག་མའི་གཉེར་མ་དང་པོ་ནས། །ཚོན་གང་མར་བཅལ་རུས་པ་འབུར་བོའི་
ལྡེབས། །ཞེས་གསུངས་པ་ལ་བོད་རྣམས་ཀྱི་འགྲེལ་ཚུལ་དང་ལག་ལེན་ནོར་བ་
རྒྱུན་འབྱམས་ཁོ་ན་བྱེད་པ་ཡིན་ཅིང་དཔལ་ལྡན་རྒྱུད་ཀྱི་ཚིག་དོན་དང་ཡང་
དངོས་སུ་འགལ་ཏེ། ཚོན་གང་མར་བཅལ་ནི་རུས་པ་འབུར་པོའི་ངོ་ལས་་
བརྒལ་བའི་ཕྱིར་རོ། །ཚོན་ཞེས་པ་མཛུབ་མོའི་བར་ཚིགས་ཀྱིས་འཇལ་བ་ཡིན་
• 78 •



གསོ་རིག་ཡིག་ཆ་ཉིང་བསྡུས།
ནོ། །དེ་ཡང་ཇི་ལྟར་ཡིན་ཅེ་ན། ནད་པའི་ལག་པའི་མཁྲིག་མའི་གཉེར་མ་
དང་པོའི་མཚམས་ནས་སྨན་པའི་མཛུབ་མོ་དང་གུང་མོ་སྲིན་ལག་གསུམ་གཤིབ་
ནས་སྦྱར་ཤིང་མཐེ་བོང་མཁྲིག་མའི་རྒྱབ་ཏུ་སྦྱར་དགོས་ཏེ། ཇི་སྐད་དུ་རུས་
འབུར་ཡར་ཟུར་མཐེ་བོས་ཏེ། མར་ཟུར་རུས་འབུར་མཛུབ་མོས་མནན། །
ཞེས་གསུངས་པ་ལྟར་རོ། ། དེ་ལྟ་བུའི་ལྟ་བའི་གནས་དེ་ཡི་དགོས་པ་ཡང་། །
དཔལ་ལྡན་རྒྱུད་ལས། ཅི་ཕྱིར་འཕར་རྩ་ཀུན་ལ་ཡོད་མོད་ཀྱང་། ། དོན་དང་
ཉེ་ན་ཕུ་ཆུ་འབྲུབ་དང་མཚུངས། །རིང་བ་ཐག་རིང་མགྲོན་པོའི་གཏམ་དང་
མཚུངས། །འཚམས་པས་རྒྱང་གྲགས་དབྱར་སྐད་བཞིན་དུ་གསལ། ། ཞེས་་་་
གསུངས་པ་བཞིན། ཉེ་རིང་འཚམས་ཞིང་དབྱར་སྐད་དེ་འབྲུག་གི་སྒྲ་བཞིན་
དུ་གསལ། ཞེས་པའོ། །
གསུམ་པ་(ཇི་ལྟར་བལྟ་བའི་ཚུལ)ནི། རྩ་བར། ཐོན་སོགས་པགས་
རེག་ཙམ་གྱིས་ཏེ། །སྲན་དྲུག་ལྗིད་ཀྱིས་བྱིང་བ་སོགས། །དེ་བཞིན་སྲན་མ་བཅུ་
གཉིས་ཀྱི། །ལྗིད་ཀྱིས་གུད་སོགས་མཐོང་བར་འགྱུར། །ཞེས་གསུངས་སོ། །
དེ་ཡང་སྲན་མ་གསུམ་གྱི་ལྗིད་དེ་པགས་པར་རེག་པ་ཙམ་གྱིས། །ཀླུ་སྟེ།
བོད་སྐད་དུ་ཐོན་པའམ་ལྡིང་བ་སོགས་ཤེས་པར་འགྱུར་ཞིང་། དེ་ལས་མནན་
ཙམ་སྲན་མ་དྲུག་གི་ལྗིད་ཀྱིས་མར་མ་བྱིང་པ་སོགས་ཤེས་ཤིང་དེ་ལས་མནན་ཆེ་
བ་སྲན་མ་དགུའམ་བཅུ་གཉིས་ཀྱི་ལྗིད་ཀྱིས་གཏིང་དུ་གུད་པ་སོགས་ཤེས་སོ། །
དཔལ་ལྡན་རྒྱུད་དུ། དཔངས་ཚ། གྲངས་ཚ། སྙུགས་ཚ་ཟེར་བའི་་་་་
དཔངས་དང༌། བསྲིངས་པ་གཉིས་དོན་གཅིག་དེ་བཞིན་དུ་གྲངས་དང་བར་
མ། སྙུགས་དང་གཏིང་ཞེས་པ་རྣམས་དོན་གཅིག་གོ། དེ་ལྟར་མནན་པའི་
ཚེ། ཚུན། ཀཱན། ཆི་རྩ་གསུམ་ཀ་ཆ་མཉམ་དུ་མནན་དགོས་ཀྱི། ཚུན་
• 79 •



རྒྱ་ནག་ལུགས་ཀྱི་རེག་པ་རྩ་ལ་བརྟགས་པའི་གསར་འགྱུར།
གྱིས་པགས་པ་དང༌། ཀུན་གྱིས་ཤ་དང་། ཆིས་རུས་པ་ནོན་པར་མནན་པ་
འདི་རྒྱ་ནག་པས་སྐབས་འདིར་མི་བཞེད་ཀྱང་། ། རྣམ་པ་ཐམས་ཅད་དུ་མི་་
བཞེད་པའང་མིན་ནོ། །
དངོས་གཞི།
གཉིས་པ་དངོས་གཞི་ལ། བྱེ་བྲག་སོ་སོར་བཤད་པ་དང་། དེ་དག་
བསྡུས་ ཏེ་ སྤྱིར་ བཤད་ པ་ དང་། སླར་ཡང་དབྱེ་ སྒོ་གཞན་ བཤད་ པ་ དང་།
བཞི་ཡི་དང་པོ་ལ་ཡང་ལྟ་གནས་རྩེ་དང་རྣམ་འགྱུར་སྤྱི་བྱེ་བྲག་གཉིས་ཀྱི་དང་པོ་
ནི། སྨན་པའི་ལག་པ་གཡོན་པའི་ཚུན་ རྩ་ནི་སེམས་དང་རྒྱུ་མའི་ནད་དང་།
ཀཱན་རྩ་ནི་མཆིན་པ་དང་མཁྲིས་པ་དང༌། ཆི་རྩ་ནི་མཁལ་མ་དང་ལྒང་བའི་
ནད་དང་། ལག་པ་གཡས་ཀྱི་ཚུན་རྩ་ནི་གློ་བ་དང་རྒྱུ་མ་སྦོམ་པོ་སྟེ་ལོང་དང་།
བཤང་སྣོད་དང་། སྣང་བ་རྣམས་ཀྱི་ནད་དང་། ཀུན་རྩ་ནི་མཚེར་བ་དང་ཕོ་
བའི་ནད་དང་། ཆི་རྩ་ནི་བསམ་སེའུ་དང་ཚུའུ་སྟེང་འོག་བར་གསུམ་ལས་རྩའུ་
བར་འོག་གི་ནད་ཤེས་སོ། ། གསན་རྩའུ། རྒྱ་ནག་པས་མིང་ཡོད་ཚད་
དངོས་མེད་གསུམ་ཟེར། ཟས་གནས། ཞུ་གནས། སྙིགས་གནས་གསུམ་
གྱི་འདུག་སྣོད་ཡིན་འདུག རྩའུ་སྟེང་མ་སྙིང་གི་བུ་གའི་འོག་ན་གནས། དེ་
ཡི་བྱེད་ལས་ཟས་མིད་པ་དང་མི་སྐྱུགས་པ་སོགས་བྱེད། བར་རྩའུ་ཕོ་བའི་
དབུས་ན་གནས། ཁ་ཟས་རྣམས་འཇུ་བར་བྱེད། འོག་རྩའུ་ལྟེ་འོག་ཕོ་བ་
ཆུང་བའི་ནང་ན་གནས། རྩ་ཆུ་འབྱིན་སྡོམ་སོགས་བྱེད་ཅིང་གྱེན་རྒྱུ་ཐུར་སེལ་
འཇུ་བྱེད་རྣམས་ལ་ཟེར་བ་འདྲ། དེའི་ཕྱིར་དེ་གཉིས་ཆག་གིས་རྟོག་པར་བྱེད་
• 80 •



གསོ་རིག་ཡིག་ཆ་ཉིང་བསྡུས།
དོ། །ཚུན་ཀྭན་ཆི་གསུམ་པོ། དེ་དག་ཀྱང་ལྟ་གནས་དེ་ཡི་མིང་རྒྱ་ནག་གི་སྐད་
ཡིན་གྱི་མཛུབ་མོ་སོགས་ཀྱི་མིང་ནི་མ་ཡིན་ཅིང་དེ་ལྟར་གཡོན་གྱི་ཚུན་རྩས་སྙིང་
དང་རྒྱུ་མ་གཉིས་ཅར་བརྟག་པ་དང་། དེ་བཞིན་ཀཱན་རྩས་ཀྱང་མཆིན་པ་དང་
མཁྲིས་པ་གཉིས་ཀ་ལ་བརྟག་དགོས་ཀྱི་དཔལ་ལྡན་རྒྱུད་དུ། དང་པོ་ནད་པའི་
ལག་གཡོན་སྨན་པའི་གཡས། ། ཚོན་གྱི་འོག་ཏུ་སྙིང་དང་རྒྱུ་མའི་རྩ། ། སོགས་
ཡར་ཟུར་དོན་ལྔ་དང་མར་ཟུར་སྣོད་དྲུག་གི་རྩ་བྱེད་པ་སོགས་ནི། དེང་སང་
རྒྱུའི་སྨན་གཞུང་རྣམས་ལས་སྐབས་འདིར་མ་བཤད་མོད། གསང་བ་མན་
ངག་གི་ལུགས་སུ་འདོད་པས། སྨན་པའི་རྒྱལ་པོ་དང་དབྱེར་མེད་པའི་གཡུ་
ཐོག་པར་དྲང་སྲོང་རྣམས་ཀྱིས་གདམས་པར་ངེས་སོ། །
གཉིས་པ་ལའང་ཕྱི་རྩ་བདུན་བཤད་པ། ནང་རྩ་བརྒྱད་བཤད་པ་་་
གཉིས་ཀྱི་དང་པོ་ནི། གཞུང་ལས། སྟེང་ཐོན་སྟོང་འཁྲུག་མཁྲང་དང་་་་
གྲིམས། ། མྱུར་དང་སྦོམ་དང་རྣམ་པ་བདུན། །ཕྱི་ཡི་རྩ་ཞེས་བཤད་པ་ཡིན། །
ཅེས་པས་བསྟན།
སྟེང་ཐོན་ནམ་ལྡིང་པ་ནི། མ་མནན་འཕར། རེག་མ་ཐག་ཏུ་རྟོག་པ།
མནན་ན་མི་འཕར་བའོ། །
སྟོང་ནི་ཚུན་དང་ཆི་ལ་ཡོད། ཀུན་སྟོང་བ་དང་། ཚུན་ལྟ་བུའི་ཟུར་
གཉིས་ལ་ཡོད་དབུས་སྟོང་བ་ལ་ཟེར།
འདྲད་པའམ་འཁྲུགས་པ་ནི། མུ་ཏིག་ཕྲེང་བ་འདྲ་འབུར་འབུར་མང་
པོ་དུས་གཅིག་ལ་ཡིན་པ། རེས་སྟོད་ན་དང་རེས་སྨད་ན་འབུར་བ་ལ་ཟེར།
རིང་པའམ་མཁྲེང་པའམ་རང་མི་སྟོང་ཐོར་པ་ནི་རྩ་ཕྲ་བའམ་མཁྲེགས་
པའོ། །མནན་ཀྱང་འཕར་རྒྱུན་མི་ཆད། ལམ་དཔེར་ན་ཤིང་ཆུས་ཁྱེར་བ་དང་
• 81 •



རྒྱ་ནག་ལུགས་ཀྱི་རེག་པ་རྩ་ལ་བརྟགས་པའི་གསར་འགྱུར།
འདྲ། མནན་ན་ཆེ་བ་མི་མཐོང་བའོ། ། མནན་ཀྱང་རྒྱུན་མི་ཆད་པ་ཇི་ལྟར་
བལྟས་ཀྱང་བརྟན། བཟུང་རྒྱུ་ཡོད་པ་འདྲ་བའོ། །དེ་ནི་རྩ་མི་སྟོང་བར་ནང་
དུ་ཡོད་པའི་མིང་ཡིན། །
གྲིམས་པ་ནི། གཞུ་རྒྱུད་འདྲ་བ་མནན་ཚེ་ཡང་ཚུན་ལྟ་བུ་ལ་ཡང་སྟོད་
སྨད་ཀུན་ཏུ་གཞུ་རྒྱུད་ལྟར་ཕྲེང་ཕྲེང་འཕར་བའོ། །
མྱུར་བ་ནི་མནན་ན་ཡང་གྲིམས་མཛུབ་མོ་ཕུག་པ་ཙམ་བྱེད། དབུགས་
གཅིག་ལ་བདུན་བརྒྱད་ཙམ་འཕར།
སྦོམ་པ་ནི། མནན་པ་དང་མ་མནན་གང་ལ་འཕར་ཆེ། སྦོམ་ཡང་ཆུ་
དང་འདྲ་སྟེ་བཟུང་རྒྱུ་མེད་པ་མི་བརྟན་པའོ། །
དེ་དག་ལ་ཕྱི་ཡི་རྩ་བདུན་ཟེར་ཏེ། ཐབས་དང་པོ་ཡི་ཆ་སྟེ་ཕལ་ཆེར་
གཡོན་དུ་ཡོད་པ་མང་། ནད་ཀྱིས་ཟིན་མ་ཐག་ནས་འབྱུང་། ནད་ཞུགས་
ཟིན་ནས་ནད་རྩ་རྣམས་ཡོང་བར་བཤད་ཀྱང་མ་ངེས་པ་ཡང་ཡོད།
ནང་རྩ་བརྒྱུད་ནི། རྩ་བ་ལས། ཕྲ་བྱིངས་བུལ་ཐེངས་ཤིན་ཏུ་དལ། །
གབ་དང་གུད་པ་ཤིན་ ཏུ་གུད། །དེ་དག་ནང་རྩ་བརྒྱད་ཡིན་ནོ། ། ཞེས་པས་
བསྟན། །
ཕྲ་བ་ནི་ཤེད་ཧ་ཅང་ཡང་མི་ཞན་པའི་དང་པོ་ཉམས་ཙམ་མི་གསལ།
སྲན་མ་དྲུག་ཙམ་མནན་དུས་གསལ་ལ་མནན་ཆེ་ན་མཐོང་ཙམ་ཡོད་པ་འདྲ་མེད་
པ་འདྲ། །
བྱིངས་པ་ནི། སྔ་མ་ལས་ཕྲ་ཙམ་རུས་པའི་གཏིང་མནན་ན་མཐོང་ཙམ་
ལ་ཟེར། ཞབས་ལ་བྱིངས་པ་ཡིན། ཕྲ་བ་དང་ཆུང་བ་ནི་མིན།
བུལ་བ་ནི་བྱིངས་པ་ལས་ཀྱང་འདི་ ཞན་ཏེ་དོན་དུ་དལ་བ་རང་ཡིན།
• 82 •



གསོ་རིག་ཡིག་ཆ་ཉིང་བསྡུས།
འཕར་ནུས་དཀའ་དཀའ་བྱེད་པ་དེའོ། ། །
ཐེངས་པ་ནི། གཡོན་ལ་གཅིག་ མི་གསལ་བ་ཡིན། གྲི་རྩེས་སྨྱུག་་་་
བཞར་བ་ལྟར་འཐོག་འཐོག་འདྲ་བ་ཡོད། །
ཤིན་ཏུ་དལ་བ་ནི། དབུགས་གཅིག་ལ་ལན་གསུམ་འཕར་བའོ། །
བུལ་བ་ནི་གཅིག་ལ་གཅིག་མཐུད་ནས་འཕར། ཤིན་ཏུ་དལ་བ་ནི་མི་
མཐུད་དེ་གསུམ་གྱི་མཚམས་མལ་རེ་བསོ་ཚད་བྱེད་པ་ཡོད།
གབ་པའམ་སྦས་པ་ནི། སྲན་མ་བཅུ་གཉིས་ལྕིད་མནན་ན་ཡིད་ཙམ་
མཐོང་དོན་དུ་ཕྲ་ཞིང་ཆུང་བའོ། །
ལེགས་པར་བལྟས་ན་ནི། ཚོན་སོགས་གསུམ་ཀ་ལ་ཡོད། དང་པོ་
དབུགས་གཅིག་གི་ཚེ་མི་མཐོང་བའོ། ། བྱིངས་པ་དང་ཤིན་ཏུ་དལ་བའི་བྱེ་
བྲག་ནི་གབ་ཀྱང་མི་ཕྲ་བ་མི་ཆུང་བ་ནི་བྱིངས་པ་ཡིན། གབ་པ་ཕྲ་དང་ཆུང་བ་
ནི་ཤིན་ཏུ་དལ་བ་ཡིན། མི་གསལ་པའམ་གུད་པ་ནི་ཆུས་སྦང་བ་འདྲ་ཟེར།
སྲན་མ་བཅུ་གཉིས་ཀྱིས་ལྗིད་ཀྱི་མནན་ན་རྟོགས་པ་ལ་ཟེར། ཤིན་ཏུ་མནན་ན་
མེད་འགྲོ་བའོ། །
ཤིན་ ཏུ་གུད་པ་ནི། སྲན་མ་དགུ་ཙམ་མནན་པས་ཞན་པར་མཐོང་།
མནན་ན་སྲིན་བལ་རུལ་བ་འདྲ།། དལ་བུས་མནན་ན་མཐོང་། དེ་ལས་
མནན་ན་མི་མཐོང་བ་ཡིན། །
ནང་ རྩ་ནི་ ཤེས་ རབ་མོའི་རྩ་ཡིན། ཕལ་ཆེར་གཡས་ སུ་ ཡོད་པ་ཡིན།
ཐབས་རྩ་རླུང་ཡིན་ཉིན་མོ་དང་། ཤེས་རབ་ཁྲག་ཡིན་མཚན་མོའོ། །དེ་དག་
ཀྱང་ཕྱི་མ་འཕྲིན་ལས་རྒྱུད་དུའང་། དྲག་རྒྱས་འདྲིལ་མགྱོགས་གྲིམས་མཁྲང་
ཚ་བའི་རྩ། །གྲང་རྩ་ཞན་བྱིང་གུད་བུལ་ལྷོད་སྟོང་དྲུག། ཞེས་(ཅེས)ཕྱི་རྩ་རྣམས་
• 83 •



རྒྱ་ནག་ལུགས་ཀྱི་རེག་པ་རྩ་ལ་བརྟགས་པའི་གསར་འགྱུར།
ལ་ཚ་བའི་རྩ་དང་ནང་རྩ་རྣམས་ལ་གྲང་བའི་རྩ་རུ་རགས་པར་བསྟན་པ་ཡིན་ལ།
དོན་དེ་དག་འདི་ལྟར་ཇི་བཞིན་ལེགས་པར་འཆད་ནུས་པ་འདི་ནི་འཇམ་མགོན་
བླ་མའི་ཕ་འབབ་ཁོ་བོ་ཁོ་ནའི་བསྒོ་སྐལ་དུ་ཐོབ་པ་སྟེ། དཔལ་ལྡན་རྒྱུད་ལ་
ཞབས་བསིལ་དུ་གྱུར་པའོ། །ཡང་རྩ་བ་ལས། དེ་དག་ཞིབ་མོར་གཏན་འབེབ་
པ། ། ཚུན་ཀྭན་ཆིའི་རྩ་གསུམ་ལ། །བཅོ་ལྔ་སྦྱར་ནས་ཤེས་པར་བྱ། །ཚུན་ཐོན་
རླུང་ཆེ་མགོ་ཚད་ནད། །ཀཱན་ཐོན་གསུས་པ་སྟོང་སྦོས་བྱེད། །ཆི་ཐོན་གློ་བར་
རླུང་ཞུགས་ཤིང་། །ལོང་སྐམས་བཤང་གཅི་སྡོམ་པར་བྱེད། །ཞེས་(ཅེས》པས་
བསྟན་ཏེ། སྤྱིར་ཐོན་པའི་རྩ་ནི། མགོ་ན། རྐང་བའི་ཚིགས་ན། རླུང་
ཕོག་ཙམ་ཟ་འཕྲུག་བྱེད། བད་ཀན་གྱིས་བརྒྱལ་བ་ཡོང༌། ལུ་བ་དང་་་་
དབུགས་མི་བདེ། དངུལ་(རྔུལ)ཆུ་གྲང་མོ་ཡོང་བ། རྒྱབ་གཞུང་དང་སྐེ་ན།
མཚན་མོ་གཉིད་མི་བདེ་བ་རྣམས་འབྱུང་། བྱེ་བྲག་ཏུ། ཚུན་ཐོན་ན། མི་
རྒན་མིན་རུང་རླུང་ཕོག་པ་ན། ཤ་དྲོད་ཆེ། མགོ་ན་བ་ཡོང་། ཀཱན་ཐོན་ན་
ཕོ་བ་སྦོས་པ་དང་འཁྲོག ཁམས་ཉམས་ཤིང་ཞན་རྟགས་ཡིན། ཆི་ཐོན་ན།
གློ་བར་རླུང་ཞུགས་པ་དང་ལོང་སྐམ། བཤང་གཅི་སྡོམ་པར་བྱེད་པའོ། །ཚུན་
སྟོང་སྙིང་གར་ཁྲག་ངན་འདུས། ། ཀུན་སྟོང་རྒྱུ་མར་ནད་འབྲུམ་སྐྱེ། །དྲི་ཆེན་
ནང་དུ་ཁྲག་འབྱུང་འགྱུར། །ཆི་ སྟོང་མཁལ་མ་གུད་པ་ཡིན། ། གཅིན་སྙི་ཁྲག་
རྣམས་འཛག་པ་ཡོང་། །སྤྱིར་སྟོང་རྩ་ཤར་ན། གཅིན་སྙི་ཐིགས་པར་ཟགས།
དབུགས་རྒྱུ་མར་ཞུགས། ཁྲག་སྐྱུག་པ་དང་སྣ་ཁྲག་འོང་། ཁྲག་བཤལ་བ་
རྣམས་འོང་། བྱེ་བྲག་ཚུན་སྟོང་སྙིང་གར་སོགས་ནི་གོ་བར་ཟད་དོ། །རྩ་བར།
ཚུན་འཁྲུག་སྐྱུག་ལོག་དང་ག་འགག། ཀཱན་འཁྲུག་ཕོ་གྲང་ཟས་མི་འཇུ། །ཆི་
འཁྲུག་ལྟེ་འོག་འཁྱག་པ་འདྲ། །ཆུ་འཐུང་ཞུ་གནས་ཁྲོག་སྒྲ་འབྱུང༌། །ཞེས་པས་
• 84 •



གསོ་རིག་ཡིག་ཆ་ཉིང་བསྡུས།
བསྟན་ཏེ། སྤྱིར་འཁྲུག་པའམ་འདྲེད་པའི་རྩ་ཤར་ན། རྐང་ལག་བཞི་སྦྲིད།
རྐང་ལག་བཞི་ཀ་འགུལ་དཀའ། རྐང་ཚིགས་ལ་ཚ་ཟུག་འོང་། ཆུ་རྟགས་
དམར་པོ་འོང་། ཆུ་ཐོན་དཀའ། བྱེ་བྲག་ཚོན་འཁྲུག་ན་སྐྱུགས་པ་དང་
སྐྱིགས་བུ་འབྱུང་། ཀཱན་འཁྲུག་པ་ན་ཕོ་བའི་ཁ་གྲང་ནས་ཟས་མི་འགྲོ། ཆི་
འཁྲུགས་ན་ལྟེ་བ་འཁྱག་པ་འདྲ། ཆུ་གྲང་འཐུང་ན་འོག་གི་ཙའུར་སོང་ནས་
འཁྲུ། མཁྲུང་པའམ་ གང་པའམ་ ར་བ་མི་སྟོང་བའི་ རྩ་བྱུང་ན། རྩ་བར།
ཚུན་རྩ་མཁྲང་ན་ཚད་རྙིང་ཚད་ནད། ཀཱན་འཁྲང་ཞུགས་ནས་གཟེར་བར་
སྟོན། ཆི་ ལ་ ཐག་ པ་ ལྟར་གནས་ ན་ སྦོས་ ཤིང་ གཅིན་ ཡང་འཐུང་མི་ཐུབ།
སྤྱིར་བྱུང་ན་ལུས་ཀྱི་ཚ་དྲོད་ནང་དུ་གབ། ནང་ནས་ཚ་བྱུར་ལངས་ཏེ་འདྲེས།
གློ་བ་ལྕགས་ཁམས་ལ་གནོད། དེ་ནས་མཆིན་པ་ཤིང་མི་ནོན། ཤིང་གི་ཕོ་
མཚེར་ས་ལ་དགྲ། དེས་ལུས་ཟུངས་ཞན་ཡི་ག་འགག རྐང་ལག་བཞི་ན་མི་
ཆོག བྱེ་བྲག་ཚུན་འཁྲངས་སྙིང་གའི་གློ་བའི་ཐད་དུ་དྲོད་སྐྱེ། ཀཱན་འཁྲངས་
ན་ཙའུ་བར་མ་ན་ཟུག་རྔུ་གྲིས་གཏུབ་པ་སྙམ་བྱེད། ཆི་འཁྲུངས་ན་ཐག་པ་
བརྒྱངས་པ་ལྟ་བུའི་རྩ་འབྱུང་། ཕོ་བ་སྦོས། ཆུ་འཐུང་མི་ཐུབ། ཁ་ཅིག་གི་
ཆུ་འགག་ཀྱང་བཤད། གྲིམས་པ་ནི། གཞུ་རྒྱུད་བརྒྱངས་པ་འདྲ། མནན་
ན་ཁ་མི་གང་བ་འདྲ་མེད་བསམ། མནན་ཆུང་ན་ཧ་ཅང་འཕར། སྐབས་
སྐབས་དབུགས་གཅིག་ལ་ཤར་དྲུག་འཕར་བ་ཡོང་། ལས་ཀ་ཡུན་རིང་བྱས་
པའི་ཇུན་ལྡང་། འགྲོ་འདུག་དཀའ་བའི་ནད། རླུང་ཁ་ལྡང་། ཤེད་མེད།
གཉིད་དུས་རྔུལ་ཆུ་གྲང་མོ་ལྡང་། རྐང་ལག་སྦྲིད། ལྤགས་པ་བ་སྤུ་སྐམ།
རྩ་འདི་ནི་ཤིང་ཁམས་ ཡིན། ས་ཁམས་མཆེར་བ་ལ་དགྲ་བྱེད། རྩ་བར།
ཚུན་རྩ་གྲིམས་ན་སྙིང་གར་ནི། །ཐག་པ་ སྡོམས་ནས་ཁྲིད་པ་བཞིན། ། ཀཱན་
• 85 •



རྒྱ་ནག་ལུགས་ཀྱི་རེག་པ་རྩ་ལ་བརྟགས་པའི་གསར་འགྱུར། །
གྲིམས་ཕོ་བར་གྲང་བའི་ནད། །ཆི་ལ་རྒྱུ་མཚམས་ཆུས་རྒྱས་ནད། །ཅེས་པའི་
བསྟན། ཚུན་གྲིམས་ན། སྙིང་ག་ཚ་དྲག་ན་ ཐག་པས་བསྡམ་ཞིང་ ཕར་་་
འཐེན་ཚུར་འཐེན་བྱེད་པ་འདྲ། ཀུན་གྲིམས་ན། གྲང་མོ་ཕོ་བར་ཡོད་པ་
འདྲ། ཆི་གྲིམས་ན། ལུས་སྨད་ཆུ་རྣམས་འདུས་པ་འདྲ། མཚན་མ་སྐྲངས།
མྱུར་པ་སྟེ་མཛུབ་མོ་ གསུམ་ཀར་འདྲ་བར་ཐག་ ཐག་འཕར། མྱུར་ཤེད་ཆེ།
མཛུབ་མོ་ཕུག་པ་ལྟར་བྱེད། མནན་ཀྱང་ཤེད་ཆེ་ཤེད་ཆུང་མནན་ན་མྱུར་བ་
དང༌། སྦོམ་པ་ཧོང་དང་ཞིག་གཉིས་དོན་གཅིག་པའོ། །རླུང་དང་དབུགས་ཀྱི་
ནད་དང་། ལུས་དྲོད་ནང་དུ་གབ་པའི་ཚད་པའི་ནད་ཀྱིས་ཡར་འཚང་པས་སྨྱོ་
བ་ལྟར་གཏམ་ལབ་དང་། གཉིད་རྡོལ་ལབ་བྱེད་དོ། །རྩ་བ་ལས། ཚུན་མྱུར་
མགོ་བོ་ནང་གི་ནད། ། ཀཱན་རྩ་མྱུར་ན་འགུལ་མི་ནུས། །ཆི་ལ་ཅུང་ཟད་ལུས་ལྕི་
ཞིང་། །ལྟེ་འོག་སྐོར་ན་ཞིང་ལག་མྱོང་འདོད། །ཞེས་(ཅེས)གསུངས་པ་རྣམས་
ནི་གོ་བར་ཟད་དོ། །སྦོམ་པ་ནི་མནན་ཆེ་ཆུང་གང་ལྟར་ཡང་། འཕར་ཆེ་སྦོམ་
པ་དེ་ལ་མགོ་ན་རྐང་ལག་ཚ། ། ཆམ་པ་ཡིན་ན་ཤ་ལྤགས་བར་ཚ། དྲི་ཆེན་
འགགས། ཐོན་ན་ཡང་སྐམ་པོ་ཡོང་། ཁ་སྣ་ ཐམས་ ཅད་སྐམ། ལུས་་་
ཐམས་ཅད་ཁོལ། བྱེ་བྲག་སོ་སོར་དབྱེ་ན། རྩ་བ་ལས། ཚུན་རྩ་སྦོམ་ན་
གྲང་ཚ་ཞིང༌། །ཀཱན་ལ་ཕོ་ལོག་ལན་མང་སྐྱུགས། ། དེ་བཞིན་ཆི་ལ་རྐང་སྐེད་
ལྕི། ། ཆུ་དམར་བཏང་དཀའ་རྐང་བ་སྦྲིད། །ཚུན་ལ་ཕྲ་ན་ཚ་བ་སྟོད་ལ་ཡོད། །
དེ་འཕྲོས་གཞན་གོ་བར་ཟད་དོ། །དེ་དག་ནི་ཕྱི་རྩ་བདུན་ཞེས་བྱ་བའོ། །
གཉིས་པ་ནི་ཕྲ་བ་སྟེ། ཤེད་ཞན་པ་ལ་མནན་ན་མཐོང་ཙམ་ཡང་ན་མི་
མཐོང་། སྲན་མ་དྲུག་གི་མནན་ན་མཐོང་ཙམ། དེ་ནས་མནན་ན་མི་མཐོང་
བ་ཧ་ཅང་ཞན་པ་ཡང་མ་ཡིན་པའི་ཉམས་ཙམ་འཕར་བ། ཡང་ནས་ཡང་དུ་
• 86 •



གསོ་རིག་ཡིག་ཆ་ཉིང་བསྡུས།
བལྟས་ན་ཡོད་པ་ཡང་འདྲ་མེད་པ་ཡང་འདྲ་བ་དེ་ནི། ཁོག་པའི་ཁྲ ག་འགྲིབ་
པའི་ནད་ཡིན། བུད་མེད་ཡིན་ན་མངལ་ཁྲག་ཁྲག་རླངས་ནག་པོ་དུམ་དུམ་
དོན་པ་རྒྱུན་རིང་བབས་ཅིང་ཤེད་ཤོར་བ་ལ་འདི་འབྱུང་། བུད་མེད་ལ་བྱང་
སེམས་དཀར་པོ་ཟགས་ན་འདི་འབྱུང་། སྐྱེས་པ་ཁུ་བ་ཟག་ཅིང་ཟད་པ་ལ་
འདི་འབྱུང་། སོ་སོར་བརྟག་ན། རྩ་བར། ཚུན་ལ་ཕྲ་བར་དབུགས་སྟོད་
འཚང་། ། ཀུན་ལ་སྙིང་རླུང་ལྡང་ཞིང་ཁྲོ། །ཆི་ཕྲ་ལྟེ་འོག་ནད་འདུས་པས། །
ལུས་གྲང་ལྟེ་འོག་འུར་སྒྲ་འབྱུང་། །ཞེས་པ་ནི། ཚུན་ཕྲ་ན་དབུགས་ཡར་ལོག་
པ་དང་སྒྲིག་པ་འབྱུང༌། ཀཱན་ཕྲ་ན། ཉམས་ལེན་འདྲེས། སྡུག་ཚེ་་་་
དབུགས་སྙིང་གར་འཚང་། ཆི་ཕྲ་ན། ལྟེ་འོག་ནང་སྐྲངས། ལུས་འཁྱགས།
ཆུ་གྲང་གིས་ཕོག་ཐུག་བྱེད་ནས་ཕོ་བའི་ནང་ཞབས་ལོག་ལོག་ཞིག་ཕར་འགྲོ་ཚུར་
འགྲོ་བྱེད་པ་འདྲ་བ་ཡོད། །
བྱིངས་པ་ནི། གོང་མ་ཕྲ་བ་ལས་ཀྱང་རྒྱུས་པའི་གཏིང་དུ་མནན་ན་
གསལ་ཙམ་ཡོད། མནན་མེད་ཡོད་ལ་མ་མནན་ན་མེད་འགྲོ་བ་དལ་ཞིང་སྲིན་
བལ་རུལ་པ་དང་འདྲ་ཡོད་ལ་མེད་པའོ། །ལར་རྒྱ་སྐད་དུ་ཁྱན་ནི་ཚུན་ལ་རེག་
པའི་མིང་ཡིན་པས་དེ་དང་འདྲ་བའོ། ། རྩ་འདི་དབུགས་ཀྱི་གནས་ཡིན་པས་
རྩིབ་ལོག་གཉིས་ཟུག སྐབས་སུ་འཁྱག སོ་སོར་བརྟག་ན་ཚུན་བྱིངས་བད་
ཀན་སྙིང་གར་བལྟས། ཀཱན་ལ་དབུགས་ཐུང་ནད་སྲན་མི་བཟོད་སྙིང་ག་ཡང་
ན། ཆི་བྱིངས་རྐང་སྐེད་ལྕི་བ་དང༌། གཅིན་སྙོགས་འབྲས་བཀྲུས་ཁུ་འདྲ་
མྱུར་གཏོང་དགོས་པ་འབྱུང་། དེ་དག་གོ་བར་ཟད་དོ། །
བུལ་བ་ནི། བཤད་མ་ཐག་པ་དེ་ལས་ཀྱང་འདི་ཞན་འཕར་ནུས་དཀའ་
དཀའ་ཡིན། རྐང་ལག་བཞི་རང་ཚོད་མི་ཟིན་པ་དང་སྐྲངས། དབུགས་མི་
• 87 •



རྒྱ་ནག་ལུགས་ཀྱི་རེག་པ་རྩ་ལ་བརྟགས་པའི་གསར་འགྱུར། །
བདེ། སོ་སོར་བརྟག་ན་ཚུན་བུལ་ལྟག་ཟུར་ཆུ་རྒྱུས་འཐེན། ཀཱན་བུལ་ཕོ་
བའི་ནང་དུ་དབུགས་སྡོམ། དགྱེ་མི་ཤེས། ཆི་ལ་འདུས་པའི་གྲང་ནད་སྙིང་།
ཕོ་བར་སྐྲན་ཡོང་བའི་རྟགས་མཚན་མོ་གདོན་རྟགས་ཅི་ཡང་རྨི། ཞེས་པ་་
རྣམས་ནི་གོ་སླའོ། །
འཐེངས་པ་ནི། མནན་དུས་ཡོད་པ་འདྲ་བ། ཡར་བཀྱགས་དུས་མེད་
པར། དང་པོ་ལྟ་དུས་སྟོང་བ་ལྟ་བུ། རྗེས་ནས་གང་བ་ལྟ་བུ། འཕར་
ལུགས་གོ་རིམ་མི་གསལ་བ་དང་གྲི་རྩེས་སྙུག་བཞར་བ་ལྟ་བུ་སྟེ་འཐོག་པ་འདྲ་བ་
ཤར་ཤར་མི་འགྲོ་བ་ཡིན། ལུས་ཐམས་ཅད་མི་ན་ས་མེད། ནག་མོ་ཡིན་ན་བུ་
ཡོད་པ་ཡིན། བུ་མེད་ན་ཁྲག་ཉུང་བའི་རྟགས། སྐྱེས་པ་ཡིན་ན་ཁམས་མ་
བརྟེན་ཏེ་ཟགས་པར་གྱུར་བའི་རྟགས་སོ། །སོ་སོར་བརྟག་ན། ཚུན་འཐེངས་
ཕོ་རླུང་གྱེན་དུ་ལངས། ཀཱན་འཐེངས་ཁྲག་ནད་བྱེར་བ་ཡིན། ། ཆི་ལ་གྲང་
རླུང་གྱེན་དུ་ལོག ལུས་གྲང་ལྟེ་འོག་འབྲུག་སྒྲ་སྒྲོགས། །ཞེས་པ་ནི། ཚུན་
འཐེངས་ན་ཕོ་བའི་ ཁ་དབུགས་ཀྱིས་འཚངས། ། ཀཱན་འཐེངས་ན་ཁྲག་ནད་་་་
འཐོར་ནས་ཚུར་བསྡུ་རྒྱུ་མེད། ཆི་འཐེངས་ན་གོ་སླའོ། །
ཤིན་ཏུ་དལ་བ་ནི། མཁལ་མའི་ཁམས་ཞེན་པས་མི་བདེ། སོ་སོར་
བརྟག་ན། ཚུན་དལ་སྙིང་གི་ གྲང་བའི་ནད། ཀུན་དལ་ཕོ་ནད་སྐམས་་་
འཐུང་དཀའ། །ཆི་ལ་དེ་བཞིན་རྐང་ལག་ལྕི། །གོས་མང་གོན་ཀྱང་གྲང་སྙམས་
བྱེད། །ཞེས་པ་རྣམས་གོ་སླའོ། །
གབ་པའམ་སྦས་པ་ནི། ལུས་ ཁམས་ ཀྱི་ ཐབས་ཤེས་ སྙོམས་ན་བདེ།
ཤེས་རབ་འཕེལ་ན་རྒྱ་སྐད་གཡིང་རྒྱུ་ཞེས། ནད་རོའི་རླངས་པས་རྩ་གསུམ་གྱི་
སྒོ་བཀག་པ་ཡིན་པས། རྐང་ལག་ལྕི། འཁྱམས་སྦྲིད། སོ་སོར་བརྟག་ན།
• 88 •



གསོ་རིག་ཡིག་ཆ་ཉིང་བསྡུས།
ཚུན་རྩ་གབ་ན་སྙིང་གར་དབུགས་བརྫང་། །ཀཱན་གབ་མིག་བཟི་མྱུར་དུ་(བཤལ་
བ་བཟུང་མི་ཐུབ་པ)བཤལ། ཆི་གབ་ཟས་མི་འཇུ་བ་དང་། ཉལ་ སྡོད་མི་
བདེ་ཁོག་པ་འཁྲུ། །ཞེས་པ་རྣམས་གོ་བར་ཟད་དོ། །
མི་གསལ་བ་ (གུད་པ》ནི། ལུས་པོ་ཤེད་མེད་པ། རྐང་ལག་ཚིགས་
བཞི་དང་སྙིང་ག་ཚ། སེམས་མི་བདེ། མགོ་འཁོར། རྣ་བ་འུར་སྒྲ་གྲགས།
ཁོག་སྨད་མཁལ་མ་སོགས་གྲང༌། སོ་སོར་བཤད་ན། ཚུན་གུད་ན་རྔུལ་ཆུ་
མང་དུ་འབབ། །ཀཱན་གུད་དབུགས་ཟད་ལུས་ཟུངས་གུད། ཤེད་ཞན་པ་དང་
འགུལ་དཀའ། །ཆི་གུད་ཚ་གྲང་འཐབ་པ་དང་། ཤ་རུས་བྱེ་སྙམ་ཟུང་མི་ཐུབ་
པ་ཞེས་སོ། །
ཤིན་ཏུ་གུད་པ་ནི། དབུགས་ཤ་ལྤགས་བར་དུ་དོན། བུད་མེད་ལ་བུ་
བཙས་རྗེས་རྩ་འདི་བྱུང་ན་རླུང་ནད་ཕོག་པས་ངོ་སྒྲུང་ཡོང་། སྐྱེས་དར་ལ།
འདི་བྱུང་ན་ཡུན་རིང་མི་བརྟན། མི་རྒན་པ་དང་སྔར་ནས་ཁམས་ངེན་པ་བྱུང་
ན་མི་ལྟོ། སོ་སོར་བརྟག་ན། ཚུན་བྱུང་ཟུངས་ཞན་རྡོ་རྗེ་འགྱེད། ཀཱན་
བྱུང་ཕོ་མཚེར་རླུང་བྱེད་རྟགས། །ཆི་ལ་ཐབས་ཀྱི་དབུགས་ཟད་ཡིན། །པགས་
པར་རླུང་ལོང་ལུས་སྦྱིད་དོ། །ཞེས་པ་ནི། ཚུན་ལ་ཤོར་ན་སྙིང་གི་ཆུ་ཤོར་པས།
ཕོ་མཚན་མི་ལྡང་ངོ་། །ཆི་ལ་ཤིན་ཏུ་དལ་བ་བྱུང་ན། ཐབས་ཀྱི་རླུང་ཟད་པས་
གཟུགས་ཐམས་ཅད་ན། ཤ་པགས་བར་དུ་རླུང་ཞུགས་པས་མི་བདེ་འཆི་རྩ་
ཡིན། རྒན་པོ་ལ་བྱུང་ན་མི་ལྟོ།
གཉིས་པ་བསྡུས་ཏེ་བསྟན་པ་ལ། དུས་བཞིར་སྦྱར་བ། དེ་དག་ཐུན་
སོགས་བཞིར་བསྡུ་བ་གཉིས་ཀྱི་དང་པོར་ནི། རྩ་བར། དཔྱིད་གྲིམས་དབྱར་
སྦོམ་སྟོན་ག་འབོལ། ། དགུན་མཁྱུང་དུས་བཞིའི་དབྱེ་བ་ཡིན། ཞེས་པས་་་
• 89 •



རྒྱ་ནག་ལུགས་ཀྱི་རེག་པ་རྩ་ལ་བརྟགས་པའི་གསར་འགྱུར། །
བསྟན་ཏེ། འདི་ནི་ཕྱི་མ་རྒྱུད་ལས། དཔྱིད་ཟླ་གསུམ་ནི་ཤིང་རྩི་ཁ་འབུས་
དུས། །རྟ་བ་དབོ་དང་མེ་བཞིའི་ནམ་ཚོད་འཛིན། །བྱེའུ་ཅོ་ག་རང་སྐད་འབྱིན་
པའི་དུས། ། ཅོ་གའི་སྐད་ལྟར་ཕྲ་ལ་གྲིམས་པར་འཕར། ། ཞེས་གསུངས་པ་
སོགས་དང་ཆེས་མཚུངས་པར་འདུག་ཅིང་དེ་དག་གི་སྐོར་རྣམས་ནི་འགྲེལ་ཚུལ་
ཡང་ཇི་བཞིན་ཡིན་འདུག་པས་དེ་དང་དེར་བལྟ་བར་བྱའོ། །དཔྱིད་སོགས་དེ་
དག་གི་མགོ་འཛིན་ཚུལ་ནི། དཔྱིད་ཀྱི་དབུགས་ཐོབ་སོགས་དང་། དཔྱིད་
ཀྱི་ས་རྒྱལ་འཆར་ཚེ་ས་ཁམས་མཚེར་རྩ་རྒྱུ་བ་རྣམས་ནི་རྒྱུའི་ལི་ཐུའམ། །ཁོ་བོས་
བྱས་པའི་རྩིས་གཞུང་རྣམས་སུ་བལྟ་བར་བྱ་དགོས་སོ། །
གཉིས་པ་ནི། རྩ་བར། ཀུན་ཀྱང་བསྡུ་ན་ཐོན་དང་བྱིང་། །དལ་དང་
མྱུར་བ་རྣམ་པ་བཞི། །ཞེས་གསུངས་ཏེ། རེག་པ་ཙམ་གྱིས་ཤེས་པ། ཐོན་པ།
སྲན་ མ་ དྲུག་ གི་ རྟོགས་ པ། བྱིང༌ པ། ཁར་ མེད་ པའོ། ། དལ་ བ་ སྟེ།
དབུགས་གཅིག་ལ་ལན་གསུམ་འཕར། སྦོམ་ཞིང་མྱུར་བ་སྟེ་དབུགས་གཅིག་ལ་
དྲུག་འཕར་ཏེ། ཚོན་ཀཱན་སོ་སོར་མེད་དེ། ཇི་སྐད་དུ། རྩ་བར། ཐོན་
ཆེ་རླུང་དང་ཆམ་པའི་ནད། ། སྟེང་ཐོན་སྟོབས་ཆུང་གྲང་བའི་ནད། ། ལུས་་་
ཟུངས་གུད་པ། སྟེང་ཐོན་ཤེད་ཞན་དབྱར་ཚད་ནད། དུག་ཚད་ཀྱི་ལུས་
ཉོབ་པ་ཡིན། སྟེང་ཐོན་གུད་ན་དྲེགས་གྲུམ་ནད། །རླན་སྟེང་ཉལ་བའི་སྐྱོན་
གྱིས་རྐང་ལག་ན་བའོ། ། ཐོན་དང་སྟོང་འདོམ་ཁྲག་གི་ནད། །སྟེང་ཐོན་ཕྲ་ན་
ནད་ལས་གྲོལ། ། ཐོན་དལ་ཟ་འཁྲུག་རྡུལ་མི་འབབ་ཅིང་པགས་པར་ཤུ་་་་་
འབྱུང་། ཐོན་འཁྲུག་བད་ཀན་སྙིང་ག་ན། །ཤ་པགས་ཚ་རྩེག་བྱེད་ཀྱང་ཟེར་
ཆེ། ཐོན་གྲིམ་རླུང་ནད་འདར་རུ་ཡིན། །ལམ་རིང་སོགས་ཀྱི་ངལ་ཞིང་དུབ་
པའོ། ། ཐོན་(རིང་པོར་འཕར་བ)རིང་ལུས་ཀྱི་ཤ་པགས་ཚ། །ཤུ་བ་འབྱུང༌།
• 90 •



གསོ་རིག་ཡིག་ཆ་ཉིང་བསྡུས།
ཐོན་ཚར་འཕར་ན་(འབྲུམ་པ་དོན་པའི་ཟ་ཕྲུག) སིབ་གཡན་པའོ། ། ཐོན་སྦོམ་
བ་སྤུའི་སྲིན་བུའི་ནད། ། ཐོན་དང་མགྱོགས་འདོམ་རླུང་ཚད་འདོམ། ། ཐོ་་་
འཐིང་ཆམ་པ་རྨོངས་པས་བསྐྱེད། །ན་བུན་སོགས་དང༌། ཐོན་མཁྲང (ནང་
ནས) རླུང་དྲོད་ཆམ་པ། ཐོན་མཁྲུང་མགྱོགས་འཁྲུག་ནད (མགོ་ནས་རྐང་
མཐིལ་བར་ན》བརྒྱ་འདུས། །གང་རུང་གཅིག་ཐོན་དབུགས་འཚངས་ཚ་དྲོད་
འབར། ། གཡོན་ཚུན(ཆམ་པ）ཐོན་པ་ཕྱིའི་(ནས་ ནང་དུ)ནད་ཞུགས། །
གཡས་ཚུན་ཐོན་ན(མ་ཞུ་བ་དང་དུག་སོགས）ནང་གི་ནད། ། ན་ཕྲལ་ཐོན་ན་
ཆམ་པར་ངེས། །ནད་གཞི་ཅན་ཐོན་གྲང་བའི་ནད། །གསུམ་ཀ་（ཚོན་ཀཱན་ཆི)
ཐོན་ན་གློར་རླུང་ཞུགས། །སྣ་ཆུ་འཛག་དང་ཤ་དྲོད་ཚ། ། ལུད་པར་རྣག་འོང་
བསྔང་དང་འདར། ། ཤ་ལྤགས་བར་ཟུག་མིག་ཆུ་བཅས། །ཚ་ཞིང་གྲེ་བ་སྐམ་
པར་བཤད། །ཀཱན་ཐོན་གསུས་པ་སྦོས་དང་སྟོང༌། །ཆི་ཐོན་བཤང་འགག་གློར་
རླུང་ཞུགས། ། ཞེས་པ་ཐོན་པའི་སྐོར་རྣམས་ཟིན། ། བྱིངས་པ་ཤེད་ཆེན་
སྐྲན་ནད་དམ། །ཡང་ན་ནད་རྙིང་འདུས་པར་དྲན། །བྱིངས་པ་ཤེད་ཆུང་མྱ་
ངན་གྱིས། །སྙིང་ག་དབུགས་ཀྱིས་འཚང་བ་དང༌། །ལུས་གྲང་འབྲས(ཁོང་བའི་
ནང)བུ་སྐྲངས་པའམ། །བཤལ་ལམ་ཆུ་མང་བཏུང་བ་ཡིས། ། སྙིང་ག་བཀག་
པས་རྩིབ་(གཡས་གཡོན》ལོག་སྐྲངས། །རྐང་ལག་འཆད་ཅིང་སྐེད་པ་ན། །ཆུ་
བསགས་པའམ་ཁོང་བ་རུ། །སྐྲན་ནད་འགྲོ་བར་སྦོ་བར་བྱེད། །བྱིངས་འཁྲུག་
ཟས་མ་ཞུ་རོ་ཡོད། །བྱིངས་གབ་གླང་ཐབས་ཞྭ་ཡང་ལོག། བྱིངས་འཐེང་དྲེག་
གྲུམ་གྲང་བའི་ནད། །བྱིངས་ཕྲ་རྡུལ་འབབ་བྱིངས་བུལ་བ། ། མིག་ཟི་མགོ་བོ་
འཁོར་ བའི་ ནད། །བྱིངས་ མཁྲུང༌ ཚད་ འདུས་ ཆུ་ ཁ་ སྙི། ། ཞེས་ པ་ དང༌།
བྱིངས་མཁྲང་ཁོང་ནང་ཚ་དྲོད་གསོག། ཁྲག་འཁྲུ་(བཤང་བ་བྱེད་དུ་འདོད་པ་
• 91 •



རྒྱ་ནག་ལུགས་ཀྱི་རེག་པ་རྩ་ལ་བརྟགས་པའི་གསར་འགྱུར།
ལྟར)བཤང་བ་ཐོན་པ་དཀའ། །བྱིངས་གྲང་གྲང་ཁྲག་ཁོག་པ་གྲང་། །བྱིངས་
མྱུར་མགྱོགས་ན་ཚ་གྲང་འདྲེས། །བྱིངས་མྱུར་མི་མགྱོགས་ཆུ་སེར་རྒྱས། །བད་
ཀན་གྱི་ཆུས་སྙིང་གནས་བཀག་པ་འདྲ། །བྱིངས་བུད་སྐྲ་བྱི་གྲང་བ་ཆེ། །བྱིངས་
མི་གསལ་འདམ་མཆིན་ཁ་དང་། ། ཕོ་བ་ཟིན་གྲང་གྱིས་རྐྱེན་ན། །གཡས་ཚུན་
བྱིངས་བར་དབུགས་ཁྲག་གུད། །གཡོན་ཚུན་བྱིངས་ན་བད་ཀན་དྲོད། ། ཆི་
བྱིངས་ཆུ་ རྙོགས་རྐང་སྐེད་ལྕི་ཞིང་ན། ། ཀཱན་བྱིངས་དབུགས་ཐུང་ཆུ་སྐྱུར་་་་
སྐྱུགས། །མཆིན་ཁ་ནའོ་གསུམ་ག་བྱིང་། །རླུང་ཁྲག་གྲང་བའོ་ནད་གཞི་དག།
ནང་གནས་ཕྱི་རུ་མི་གསལ་ཞིང་། །རྩའུ་གསུམ་འགགས་བཤལ་གྱིས་བཀྲུ། །ཕོ་
བའི་ནད་གཞི་མྱུར་དུ་བཅོས། །དེ་དག་བྱིང་བའི་སྐོར་རྣམས་ཟིན། ། དལ་བ་
ཤེད་མེད(ལུས་ཁམས》སྟོབས་གུད་གྲང་། །ཤ་ལྤགས་བར། །ཤིན་ཏུ་ཤེད་མེད་
ཕོ་བའི་ནད། །ཆི་དལ་ཁྲག་གུང་ཚུན་དབུགས་གུད། །དལ་ན། དེ་ནས་ལུས་
ཀུན་ཞན་པའོ། ། དལ་བྱིང་ནང་ནས་གྲང་བ་དང་། །དལ་ཐོན་ཤ་ཝགས་བར་
གྱིས་གྲང༌། ། དལ་འཐེངས་ནད་རྙིང་ཆུ་སྐྱུར་སྐྱུགས། །ཕོ་བར་སྐྲུན་ཡོད་དལ་
བུལ་ཟས་མིད་དཀའ། ། དལ་ཕྲ(ལུས)སྐྲངས་ འཁྲུ་གྲང(ལུས)གྲུམ(བུའི）
ནད། །དལ་བུད་དབུགས་ཀྱི་རྒྱུ་བ་དམན། །ལུས་ཤེད་ཉམས་ཤིང་ལུས་ཤིན་ཏུ་
གྲང་། །ཚན་མོ་བཏབ་ཀྱང་མི་ཚོར་ཙམ། །དལ་འཁྲུག་ཁོང་པ་སྦོས་ཏེ་རྒྱས། །
དལ་གྲིམས་དབུགས་གྲང(ཐུང་དམ་སོགས་ཀྱིས) ངལ་དུབ་རྐྱེན། ། གྲང་ཁྲག་
འཁྲུག་སྟེང་ཡིན་ཞེས་བཤད། །གཡས་ཚུན་དལ་ན་ཟན་འཁྱགས་(བསླང་པའི་
སྐྲུན་ཡོད)ཀྱིས། །གཡོན་ཚུན་དལ་ན་གྲང་གྲིམ་ངེས། ། ཀུན་དལ་ཕོ་ནད་བར་
གྱི་རྩེའུ་ན། ། ཆི་དལ་མཁལ་ནད་ཁུ་བ་གུད། །ནད་གཞི་ཆེ། ། དབྱར་གསུམ་
གཡོན་ཆི་དལ་བ་ན། ། སྨན་རྒྱལ་བྱིན་ཀྱང་གསོ་བ་དཀའ། ། གསུམ་ཀ་དལ་ན་
• 92 •



གསོ་རིག་ཡིག་ཆ་ཉིང་བསྡུས།
མཁལ་ནད་གྲང་། །སྐྲ་ཝགས་བ་སྤུ་ཐལ་མདོག་ཆགས་ནས་གཟེང་། །རྨི་ལམ་ཆུ་
རྒལ་འདྲེ་གདོན་མཐོང་། །རྐང་པ་འདེགས་དཀའ་སྐེད་པ་ན། ། གོས་མང་གོན་
ཀྱང་འཁྱག་སྣང་ཤར། ། དེ་རྣམས་དལ་ བའི་ སྐོར་ ཡིན་ རྟོགས། ། མགྱོགས་པ་
(མྱུར་བ་འོང）སྟོབས་ཆེན་ཚ་བའི་ནད། ། མགྱོགས་ཤེད་ཆུང་ན་ཟ་ཕྲུག་དང་། །
འབྲུམ་བུ་དོན་འགྱུར་མགྱོགས (ཐོར་ནད）ཅིང་ ཕྲ། ། ཤེད་མེད་ཚུན་གུད་མེ
（ཁྲག་སྟེ)རྒྱས་འཇིགས། །ཚུན་གུད་པས་མཁལ་མའི་བར་གྱི་མེ་དྲོད་གནོན། །
མགྱོགས་ཐོན་མེ་འཕེལ་བློ་མི་བདེ། །མེ་དྲོད་རྒྱས་པས་སྡོད་མི་ཚུགས། །བློ་མི་
བདེ་བ་འོང་། མགྱོགས་བྱིང་ངེས་པར་ནང་ཚད་ཡིན། ། ཀུན་མགྱོགས་རིང་
ཚད་པ་དོན་ལ་ཞུགས། །མགྱོགས་སྦོམ་པ་སྐྲང་བཤང་བ་འགག། ཚོན་མགྱོགས་
ཤའི་ཚ་སྡོད་མི་ཚུགས། །མགོ་བོ་ན་ཞིང་ཀུན་མགྱོགས་ན། །སྐྱུག་དང་ཁའི་དྲི་མི་
ཞིམ། ། མགྱོགས་འཁྲུགས་བད་ཀན་སྟོད་དུ་ཕྱུར། ། ལ་ལ་མགོ་འཁོར་སྙིང་ག་
ན། །ཁ་ཅིག་སྐྱུག་དང་རྐང་བ་དག། འགྲོ་མི་ཤེས་སོགས་བབ་སྒོ་ཡིན། །ནད་
རྣམས་ཕལ་ཆེར་འདི་ཁོ་ན། །བད་ཀན་ཡོད་ན་མེ་དྲོད་ཡོད། །དེས་ན་དང་པོ་
བསིལ་སྨན་དགོས། ། ཡོན་ཚུན་མགྱོགས་ན་མེ་རླུང་སྦྲག རླུང་ཚད་ལྡན་་་་
པའོ། ། གཡས་ཚུན་མགྱོགས་ན་ཆུ་ཁམས་བྲི། ། མེ་འཕེལ་གློ་བ་ལྕགས་བསྲེག་
ལུ། །ཀཱན་མགྱོགས་ན་མཆིན་པའི་མེ། །འབར་བས་མིག་ཟུར་དམར་ཞིང་ཚ། །
གཡས་ཆི་མགྱོགས་ན་བཤང་གཅི་འགག། ཆུ་དམར་གལ་ཏེ་གསུམ་ཀ་མགྱོགས། །
སྙིང་ཚ་ལྕེ་སྟེང་འབྲུམ་པ་ཤར། ། མཆུ་གས་སྨྲ་འཆོལ་མིག་འཁྲུལ་ཞིང་། ། འདྲེ་
གདོན་མཐོང་ཞིང་སྐོམ་དད་ཆེ། ། ཆུ་གྲང་ཕོར་བ་བརྒྱའི་མི་ངོམས། །དེ་དག་
མྱུར་བའི་སྐོར་ཟིན་ནོ། །
ཞེས་པ་རྒྱ་ནག་ལུགས་ཀྱི་རེག་པ་རྩ་ལ་བརྟགས་པ་གསར་འགྱུར་གྱི་སྐོར།
•93 •



རྒྱ་ནག་ལུགས་ཀྱི་རེག་པ་རྩ་ལ་བརྟགས་པའི་གསར་འགྱུར།
བླ་མ་ལས་ཇི་ཙམ་ཐོས་པ་དག རྒྱལ་ཁམས་པ་ཀརྨ་ཚེ་དབང་ཀུན་ཁྱབ་ཀྱིས་
ཤར་དཔལ་སྤུང་ཐུབ་བསྟན་གླིང་དུ་བླ་མའི་གསུང་རེག་ཟིག་ཏུ་བྲིས་པ་ཛ་་་
ཡནྟུ། །
༄༅། ། ཚུན་ཐོན་རླུང་ཚད་མགོ་ནད་ཚད། ། ཅེས་ པའི་སྐབས་གཡས་་་
གཡོན་གཉིས་ཀའི་ཚུན་ཐོན་ན་ངེས་པ་ཉིད་དུ་རླུང་ཆེ་བ་དང་མགོ་བོའི་ཚད་
ནད་ཡིན་ལ། གང་རུང་རེ་རེ་ཐོན་ན་ཡང་རླུང་ནད་དང་མགོ་བོའི་ཚད་ནད་
ཀྱིས་སྐྱོན་ཅུང་ཟད་ཡོད་པར་ལུང་སྟོན་དགོས་ཞིང་། དེས་ཀཱན་སོགས་ཀྱང་
མཚོན་ནུས་ལ། ཚུན་འཁྲུགས་ སོགས་ ཀྱང་ དེས་ རིགས་འགྲེ་ བར་བྱའོ། །
གཡས་གཡོན་གང་རུང་རེ་རེ་ཐོན་པ་ན། །གཅིག་ཐོན་དབུགས་འཚང་ཤ་ལྤགས་
ཚ། །ཞེས་པ་དེ་སྦྱོར་དགོས་རྒྱུ་ཡིན། དེ་ལས་ཁྱད་པར་གཡོན་ཚུན་ཐོན་པ་དེ་
ནང་ཞུགས། །གཡས་ཚུན་ཐོན་ན་ནང་གི་ནད། ། ཅེས་པ་དག་ནི། གཅིག་
ཐོན་དབུགས་འཚངས་ཞེས་པ་སྤྱི་ཡིན་པས་གཞིར་བཞག་ནས། །གཡོན་ཚུན་
ཐོན་ན་སོགས་བྱེ་བྲག་ཡིན་པས་སོ་སོར་དེའི་སྟེང་དུ་ཁ་དམར་སྨྲ་བར་བྱ་དགོས་
སོ། །བྱིངས་ཆུང་དབུགས་ཆུང་འགུལ་བསྐྱོད་དཀའ། །ཞེས་པ་ནི། བྱིངས་པ་
གཞིར་ བཞག་ གི་ སྟེང་ དུ་ མི་ གསལ་ པ་ ཡང་ མིན་ པ། ཕྲ་ བ་ ཡང་ མིན་ པ།
གསལ་པོ་རང་མིན་པ་ལ་ཤིན་ཏུ་ཆུང་ཆུང་ཞིག་ཡིན་ནོ། །གབ་པ་ཡང་མིན་ཏེ།
གབ་པ་ནི་ཞེན་པ་སྟེ། ཤིན་ཏུ་མི་གསལ་བ། ཆེར་མནན་ན་མེད་འགྲོ་བ་ཞིག་
གོ ། སྦོམ་མགྱོགས་ཕྲ་ལ་ཤེད་མེད་ན། །ཞེས་པ་ནི་སྤྱིར་སྦོམ་མགྱོགས་ཞེས་
པ། དོན་དུ་སྦོམ་པོ་ཁ་ཞེང་ཆེ་བ། དེ་འདྲ་མ་ཡིན་པའི་མགྱོགས་ལ་ཤེད་ཆེ་
བ་ཞིག་ལ་ཟེར་བས། སྦོམ་མགྱོགས་ཕྲ་ལ་ཞེས་པའི་སྟེང་དུ་ཤེད་མེད་ན་ཞེས་
པའི་གསལ་བྱེད་སྦྱར་བས། དེའི་སྦོམ་ཞེས་པ་གསལ་བ་སྟེ་དེས་ན་མགྱོགས་
• 94 •



གསོ་རིག་ཡིག་ཆ་ཉིང་བསྡུས།
ཤིང་ཕྲ་ལ་ཤེད་མེད་ན་ཞེས་པ་བཏོན་ན་གོ་བདེའོ། །ཆི་ལ་ཁྲག་གུད་ཅེས་པའི་
སྟེང་དུ། ཆི་ལ་མྱུར་བ་མཁལ་མའི་ནད། ། ཅེས་པ་ནི་ཁ་སྣོན་བྱེད་རྒྱུ་ཡིན།
བླ་མས་གསུངས་སོ། །
གསུང་གི་ལེགས་བཤད་པད་ཚལ་ལས། །ཅི་ཙམ་ཐོས་པ་གཅེས་སྤྲས་་་་
ཀྱིས། ། ཕྲང་བར་སྦྲེལ་བའི་སྐལ་བཟང་ནས། །ལེགས་བཤད་ཚོགས་ཀྱི་ཀོ་ཊི་
ཀ། །
འཇམ་མགོན་ཕྱག་དཔེ་དངོས་ལས་ཞལ་བཤུས་སོ། ། ། །
• 95 •



མ་རིག་རྒྱུ་བྱས་དུག་གསུམ་རང་གཟུགས་འཆི་བདག་ཞགས་གཅོད་ཤེས་རབ་རལ་གྲི།
༄༅། །མ་རིག་རྒྱུ་བྱས་དུག་གསུམ་རང་གཟུགས་
འཆི་བདག་ཞགས་པ་གཅོད་པའི་ཤེས་རབ་
རིག་པའི་རལ་གྲི་ཕྱུང་བརྒྱག་
ཅེས་བྱ་བ་བཞུགས་སོ། །
ཀརྨ་རབ་འབྱོར།
༄༅། ། ན་མོ་གུ་རུ་དྷེ་ཝ་ཌཱ་ཀི་ནི། གུ་རུ་བཻཌཱུརྱ་བྷེ་ཥ་ཛེ་ཡེ། ། སངས་
རྒྱས་སྨན་བླ་པདྨ་འབྱུང་གནས་དང༌། །སྨན་གྱི་ལྷ་མོ་རིག་འཛིན་བརྒྱུད་པར་
བཅས། །ཐུབ་དབང་ཀུན་དགའ་འཚོ་བྱེད་གཞོན་ནུ་དང་། །དྲང་སྲོང་བརྒྱུད་
པར་བཅས་པ་ཐམས་ཅད་དང་། ། དཔལ་ལྡན་འཕྲེང་བ་ཞང་སྡེ་དགུ་ལ་་་་་་
སོགས། །བདུད་རྩི་སྨན་གྱི་བཀའ་སྲུང་དང་བཅས་པས། །ཐུགས་རྗེ་བརྩེ་བས་
སྙིགས་མའི་སེམས་ཅན་རྣམས། །དགོངས་ནས་དུས་ངན་ནད་ངན་བལ་རིམས་
ཀྱི། ། འཇིགས་ལས་སྐྱོབས་པར་མཛོད་ཅིག་བཅོས་པའི་སྐོར། །བྲི་ལ་ དཀའ་
གནད་བྱིན་རླབས་བར་ཆད་སོལ། །དགོངས་ཁྲོལ་ཞུ་ཞིང་བྱིན་རླབས་ལྡན་པར་
མཛོད། ། མཁས་པའི་དབ་བུམ་དག་དང་མི་ལྡན་པས། ། བླུན་པོས་བྲིས་པའི་
ཆོས་བཤལ་ལག་དམར་གྱིས། །ཉ་ཡ་གང་མཆིས་མཐོལ་བཤགས་བཟོད་པར་
གསོལ། ། དེང་འདིར་སྐྱབས་མགོན་རྒྱལ་བ་བྱམས་པ་དངོས། ། པད་འབྱུང་་་་
དངོས་སྣང་པད་མ་ཉིན་བྱེད་དབང་། ། རྫོགས་པའི་སངས་རྒྱས་མཆོག་དེས་
• 96 •



གསོ་རིག་ཡིག་ཆ་ཉིང་བསྡུས།
བཀའ་གནང་ནས། །དེ་ཡིས་གཞན་དོན་སྒྲུབ་ཕྱིར་མཎྜལ་དུ། །དུས་ངན་སུམ་
ཅུ་ཁ་རལ་འདི་ཉིད་ལ། །མཐའ་ཡི་བལ་འབྲུམ་རིམས་ལྷོག་དར་བར་བཤད། །
དེ་ཡི་བཅོས་ཚུལ་ཡོངས་སུ་རྫོགས་པར་བྲི། །བདུད་རྩི་བུམ་ཆེན་རྡོར་འབུམ་
གཏེར་མ་དང་། ། ཏི་སྒྲོ་རིན་ཆེན་ཕུན་ཚོགས་གཏེར་མ་དང་། །བདུད་རྩི་བུམ་
ཆུང་ཞེས་སུ་ གྲགས་ པ་དང་། ། འཇའ་ཚོན་སྙིང་པོའི་ཕྱི་ནད་བཅོས་ ཐབས་་་་
དང་། །སྟག་ཤམས་གཏེར་མ་རལ་གྲི་ཕྱུང་རྒྱག་དང་། །གྲྭ་མངོན་གཏེར་མ་རྒྱུད་
བཞིར་ གྲགས་ པ་ རྣམས། །དེ་ དག་ ཐམས་ ཅད་ དུས་ ཀྱི་ དབང་ བཞིན་དུ། །
འགྱུར་ཞིང་རིམ་པ་བཞིན་དུ་རྒྱུད་བཞི་ནས། ། བཤད་བཞིན་དེ་དང་མི་འདྲ་
ནད་རིགས་མང་། ། མན་ངག་རྒྱུད་ལ་བལ་ནད་བཅོས་པའི་ཐབས། ། ལུང་་་་
བསྟན་བལ་ནད་དར་ཞིང་བཅོས་པའི་སྐོར། །མཁྲིས་པ་རྩར་རྒྱུག་ནད་ལ་འ གྲོས་
འཕྲང་བསྡོམས། །གསུང་ཕྱིར་མེ་བཙའི་བཅོས་སྐོར་ཅུང་ཟད་བསྟན། །མ་རིག་
རྒྱུ་བྱས་འདོད་ཁྲོ་གཏི་མུག་གསུམ། ། དེ་ལས་གྱུར་པའི་ཉེས་གསུམ་གནོད་པ་
ལས། །དབྱེ་ན་ནད་རིགས་མ་ལུས་ཐམས་ཅད་ནི། །ངོ་བོ་རླུང་མཁྲིས་བད་ཀན་
འདུས་པ་ཡིན། ། བཅོས་སྐོར་སྤྱི་ཁོག་ཕུབ་པ་དགོས་ན་ཡང་། ། གདོན་ནི་ཀླུ་
རིགས་ལྔ་དང་སྡེ་བརྒྱད་དང་། །རྒྱལ་པོ་བེ་དཀར་བེར་དམར་བེ་ནག་དང༌། །
མ་མོ་མཁའ་འགྲོ་ཐམས་ཅད་འཁྲུགས་པའི་དུས། །གདོན་གྱིས་བསྐྱེད་ནས་ན་
ལུགས་འགོས་ལུགས་དང་། །ནད་ཀྱི་ན་ཡུལ་བཟུང་ཡུལ་གབ་སའི་ཡུལ། །འགྲོ་
བའི་རྒྱུ་ལམ་ དོན་ལ་འབབ་པའི་ཡུལ། ། ལ་འདས་སྲོག་ལ་རྒོལ་བའི་ལོ་རྒྱུས་་
རྣམས། ། རང་གཞུང་རྣམས་ནས་བཤད་ཀྱང་ཡི་གེའི་འཇིགས། ། བསྡུས་ཏེ་་
བཤད་ན་བདུད་རྩི་བུམ་པ་ལས། །
ནག་པོ་གསུམ་བསྒྲིལ་ནད་ཐོག་གི། རྒྱུ་ལ་ཁྱད་པར་མེད་མོད་ཀྱང་། །ཐོག་
• 97 •



མ་རིག་རྒྱུ་བྱས་དུག་གསུམ་རང་གཟུགས་འཆི་བདག་ཞགས་གཅོད་ཤེས་རབ་རལ་གྲི།
པ་འབེན་གྱི་ཐ་དད་ཀྱིས། །ནད་ཀྱི་འགྱུར་པ་མི་འདྲ་འབྱུང་། ། ཞེས་གསུངས་
པས། རོལ་རྡོར་གཏེར་མ་དྲག་ཁྲོས་ལས་བྱུང་བའི་ཡིག་ཆུང་ལོ་རྒྱུས་ལས་་
བཤད་པ་གསལ་ཆ་ཆེ་ལ་ལེགས་པས་འདི་ལྟ་སྟེ། དང་པོ་ནད་ཀྱི་བསྐལ་བ་
འདི་ལྟར་འབྱུང་། །རྒྱུ་ནི་མ་མོ་འཁྲུགས་པའི་ཁ་རླངས་ཡིན། །མགོ་ལ་ཕོག་ན་
ཀླད་པ་འཁོལ་ཞིང་གཟེར། །རྒྱུ་མར་ཕོག་ན་རྒྱུ་གཟེར་ཁྲུག་ཏུ་འཁྲུ། ། སྟོད་ལ་
བབ་ན་གཟེར་ཐུང་དབུགས་ཐག་གཅོད། །དོན་སྙིང་ལྔ་ལ་བབ་ན་ཁྲག་ཏུ་སྐྱུག།
མི་རྣམས་ཕལ་ཆེར་དེ་ཡིས་འཆི་བར་འགྱུར། །མིང་ནི་ནག་པོ་སུམ་སྒྲིལ་ཞེས་
ཀྱང་བྱ། །བདུན་དྲུག་ཁྲག་འཇིགས་དམར་བོ་ཞེས་ཀྱང་བྱ། ། གཞན་ཡང་དེ་
ཉིད་ལས། ས་སྲིན་རྐུན་བུ་ནག་པོ་ཞེས་ཀྱང་བྱ། ། ཁོང་ ལྷོག་ནག་པོ་རྒྱུག་་
འགྱེད་ཅེས་ཀྱང་བྱ། །གཉན་རྒོད་རྩི་རི་ནག་པོ་ཞེས་ཀྱང་བྱ། །རྒྱུག་འགྱེད་དུག་
སྦྲུལ་ནག་པོ་ཞེས་ཀྱང་བྱ། །དེ་ཉིད་ཤ་ཁྲག་དག་ལ་བཏབ་ནས་ཀྱང་། །སྣ་བུག་
གཡས་གཡོན་རོ་རྐྱང་དབུ་མར་ཞུགས། ། མགོ་ལུས་ཐམས་ཅད་ཁྱབ་པར་རྒྱུག་
བྱས་ནས། །མིག་རྩ་དམར་ལ་འདར་ཞིང་ལུས་པོ་ཚ། ། ཤེས་པ་འཐིབ་ཅིང་་
གདོང་ལ་སེར་རྩི་ཆགས། །དེ་ནས་ཡན་ལག་བཞི་ལ་རྒྱུག་པར་བྱེད། །ལྷོག་ལྷོག་
ཁོལ་ཞིང་སྐྲངས་མདོག་དམར་པོར་འབྱུང་། །དེ་ནས་ཁྲག་གི་རྩ་གནས་རྣམས་
སུ་རྒྱུག། ཡན་ལག་རེངས་ཤིང་རྨོངས་པའི་གཟའ་གྲིབ་འདྲ། །བུ་ག་དགུ་ནས་
ཁྲག་ཟགས་བསེ་དྲི་བསྣམ། །རྩ་ནི་མི་རྟག་ཚ་གྲང་མ་མངོན་སྟོན། །ཆུ་ནི་མི་
རྟག་སྔོ་སེར་དམར་བོ་འབྱུང་། །ལྕེ་གཞུང་ནག་ཅིང་རྨོངས་རྩིའི་སྤུ་འདྲ་་་་་
ཆགས། །ཁ་སོ་ཁོལ་ཞིང་འབྲུམ་བུ་དམར་པོ་འབྱུང༌། ། རྣ་བ་འུར་ཞིང་ནམ་
མཁར་ཁྲག་མདོག་མཐོང་། །བཟློག་མེད་དེ་ཡིས་ཕལ་ཆེར་འཆི་བར་འགྱུར། །
གཞན་ཡང་རྒྱ་ནག་རྒྱུ་གཟེར་ཞེས་པ་འབྱུང་། ། རྒྱུ་ནི་ལྷ་འདྲེ་འཁྲུག་པའི་
• 98 •



གསོ་རིག་ཡིག་ཆ་ཉིང་བསྡུས།
ཁ་རླངས་ཡིན། ། སྣ་བུག་གཡས་ནས་རོ་རྐྱང་དབུ་མར་ཞུགས། །མགོ་ལ་ཕོག་ན་
ཐོད་པ་ལིང་གྱིས་ཡལ། ། མིག་ལ་ཕོག་ན་མིག་འབྲས་ཐང་ལ་ལྷུང༌། ། ལྕེ་ལ་ཕོག་
ན་པདྨ་ལྟ་བུར་གས། ། སྙིང་ལ་ཕོག་ན་དྲན་མེད་ཉིད་དུ་འཆི། ། རྒྱུ་མར་ཕོག་ན་
སྦོས་འགས་གླང་ ཐབས་འདྲ། ། ཡན་ལག་བཞི་ལ་ ཕོག་ན་ཚིགས་རྣམས་་་་་་་
འདོར། །རྩ་ནི་དར་ལྕེ་རླུང་གིས་སྤྱོད་པ་འདྲ། ། རྟགས་ནི་ཚངས་བུག་ཟིལ་བ་
ཁྲོམ་ཁྲོམ་བྱེད། །བཟློག་མེད་དེ་ཡི་ཕལ་ཆེར་འཆི་བར་འགྱུར། །
དེ་ནས་སྨྱོ་འབོག་བརྒྱལ་ནད་ཅེས་བྱ་བ། ། རྒྱུ་ནི་རྒྱལ་གདོན་དམ་སྲིས་
གནོད་པ་ཡིན། །རྐྱེན་ནི་དངོས་ཉམས་རྨི་ལམ་དག་ལ་ནི། ། ཨ་ཙ་ར་དང་བནྡེ་
བུད་མེད་ཀྱིས། །ཟས་ཀྱི་རིགས་སོགས་བྱིན་པའི་སྣང་བ་ཤར། །དེ་མ་ཐག་ཏུ་སྨྱོ་
འབོག་བརྒྱལ་ནད་འབྱུང༌། །རང་གི་རང་ཉིད་གསོད་ཅིང་མཚོན་ཆ་བསྣུན། །
བསྲུང་དང་བཟློག་པ་ཕལ་ཆེར་དེ་མི་ཐུབ། །ཅེས་དྲག་ཁྲོས་གཞུང་ནས་བཤད་
པ་དེ་ཡིན་ཀྱང་། །ད་ནི་དེ་ཡི་བཅོས་ཚུལ་ལག་ཏུ་བླང་བདེ་བ་གོ་སླ་བ་ཕལ་བའི་
ཁ་སྐད་དུ་བྲི་བ་ལ། ནག་པོ་སུམ་སྒྲིལ་ཐོག་གི་མདའ། ། རྒྱུ་ལ་ཁྱད་པར་མེད་
མོད་ཀྱང༌། ། ཕོག་ས་འབེན་གྱི་ཐ་དད་ཀྱིས། ། མགོ་ལ་ཕོག་ན་ཀླད་གཟེར་་་་
ཡིན། །གྲེ་བར་ཕོག་ན་གག་པ་ཡིན། ། སྙིང་ལ་ཕོག་ན་སྙིང་ལྷོག་ཡིན། ། སྲོག་
རྩར་ཕོག་ན་ལྟག་འགྱེད་ཡིན། ། གློ་བར་ཕོག་ན་གཟེར་ཐུང་ཡིན། །མཆིན་པར་
ཕོག་ན་མཆིན་གས་ཡིན། །མཁྲིས་པར་ཕོག་ན་ཀྵཡ་ཡིན། །མཚེར་བར་ཕོག་ན་
སྦོས་གཟེར་ཡིན། ། མཁལ་མར་ཕོག་ན་ཁ་མེད་ཡིན། །ཕོ་བར་ ཕོག་ན་གླང་
ཐབས་ཡིན། ། རྒྱུ་མར་ ཕོག་ན་རྒྱུ་གཟེར་ཡིན། ། སོག་པར་ཕོག་ན་མེ་དབལ་་
ཡིན། །ཞྭ་ལ་ཕོག་ན་ཞྭ་གས་ཡིན། །ཚིལ་ལ་ཕོག་ན་རྨེན་བུ་ཡིན། །ཤ་རུས་རྩར་
རྒྱུག་འབྲས་ཞེས་བྱ། །འདི་དག་རྣམ་པ་གང་ཡིན་ཀྱང་། །དང་པོ་ལུས་ལ་ཕོག་
•99 •



མ་རིག་རྒྱུ་བྱས་དུག་གསུམ་རང་གཟུགས་འཆི་བདག་ཞགས་གཅོད་ཤེས་རབ་རལ་གྲི།
པའི་རྟགས། ། བ་སྤུ་གཡོ་ཞིང་གྲང་ཤུམ་བྱེད། ། མགོ་ན་ཕྲུམ་སེར་ལུས་པོ་་་་
འདར། ། གློ་མང་ཚིགས་ན་མགོ་བོ་འཁོར། །མེ་ཉི་སྙེག་ཅིང་སྙིང་མི་དགའ། །
རྩ་ཡང་ཕྲ་གྲིམས་ཆུ་མདོག་སྔོ། །ཚ་ཤར་འོང་ཞིང་རྨི་ལམ་ཉོག། རིག་པ་འཁྲུལ་བ་
གདན་མི་ནོན། །བར་དུ་ནད་རྒྱས་ཚིག་ཁ་ཁོལ། ། མགོ་གཟེར་སྲིན་ཚང་ཆུ་ལྟར་
ཁོལ། ། རིག་པ་འཁྲུལ་ལ་རྩ་ དྲག་འཕར། །ཆུ་དམར་རོ་ སྟོད་རྫིས་བཞིན་་་་་
གཟེར། ། ལྤགས་པ་ཚ་ལ་ཕྲུམ་སེར་ཁྱེར། ། ན་ལུགས་མི་འདྲ་སྣ་ཚོགས་སྟོན། །
ཚད་པའི་གཟེར་གྱི་རྒྱུ་ལུས་ཤིང་། ། རྩིབ་སོག་གཟེར་ཞིང་ཁ་ཡང་ཁ། ། རྣ་བ་
འོན་ལ་སྨྱོ་འབོག་འབྱུང༌། །རིགས་པ་འཕྱོ་ལ་ཤེས་པ་འཐིབ། །ཉིན་ཕྱེད་སྦྱོང་ལ་
ཐོ་རེངས་སྐྱུག། ལུས་པོ་ཆུ་ལྟར་ཁོལ་ཞིང་གཟེར། །ཡན་ལག་འཁྱུག་ལ་རླུང་ལྟར་
འཕྱོ། །ལུས་གཡེང་པ་ལ་འདུག་ལོང་མེད། ། མགོ་འཁོར་རྣ་འོན་ གློ་མང་་་་་
འོང་། ། རྒྱབ་ཀྱི་ ཨན་སྟོང་དང་པོ་དང་། ། སོག་སྟེང་སྒལ་ རྒྱབ་སྒོས་བཞིན་་་་
གཟེར། ། སོག་སྟེང་ཤ་བཀྲ་ཤ་མདོག་འགྱུར། །ལྕེ་རྙིལ་འབྲུམ་པ་དཀར་པོ་་་
འབྱུང་། །ལྕེ་ཟུར་འབྲུམ་པ་ནག་པོ་འོང༌། །རོ་འཛིན་སེར་ནག་སྦྲེལ་བ་འོང་། །
ན་མ་ཐག་ཏུ་གཟེར་བ་འོང་། །གཟེར་མ་ཐག་ཏུ་ལུ་བ་འོང་། །ལུད་པ་དུད་ཁུ་ལྟ་
བུ་འོང་། །ཁྱད་པར་མི་འདྲ་སྣ་དགུ་འབྱུང༌། །ནད་རིགས་གཞན་དང་མི་འདྲ་
བའི། ། འདྲ་མིན་སྣ་ཚོགས་འབྱུང་བར་འགྱུར། །ཁྱད་པར་མགོ་ན་རྩིབ་གཡོན་
གཟེར། །མདུན་རྒྱབ་སྟོད་སྨད་གཡས་གཡོན་གཟེར། །སྨད་ནས་འོང་ཞིང་སྟོད་
དུ་འཁོར། །གར་མཁན་ལག་པའི་ཕྱག་རྒྱུ་འདྲ། །བྱེ་བྲག་སོ་སོའི་ངོས་འཛིན་
ནི། ། སྙིང་བབས་ནུ་མཆིན་བྲང་ སྟོད་གཟེར། །ལྕེ་ནག་མིག་ལྡོག་སྨྱོ་འབོག་་་
འབྱུང་། ། གློ་བབ་སྒྲོག་རུས་ཕྲག་མིག་གཟེར། །དབུགས་ཧོར་སྣ་འཚུབབས་ཞྭ་
བཞི་གཟེར། །མཆིན་བབས་གཡས་ངོས་རྩིབ་ཐུང་གཟེར། །སྣ་ཁྲག་འབྱུང་ཞིང་
• 100 •



གསོ་རིག་ཡིག་ཆ་ཉིང་བསྡུས།
མཚེར་བབས་རྟགས། ། རྩིབ་ཐུང་གཡོན་གཟེར་མཚེར་སྟེང་ལ། །རེག་ཆགས་
ལྷན་སྡེབ་ན་ཞིང་འཕར། ། མཁལ་བབ་དྲི་ཆུ་སྲི་བ་དང་། ། རྣ་བ་འོན་སོགས་
འདི་དག་ནི། །ཕྱི་ནང་གསང་གསུམ་རྟགས་ཡིན་ནོ། །ཞེས་འབྲི་གུང་བདུད་རྩི་
བུམ་པ་ནས་བཤད་པའི་ནད་རྟགས་རྣམས་ཡིན་ཀྱང་། རྒྱུད་བཞི་ནས་བཤད་
པའི་རྩ་ཆུ་ཟས་སྤྱོད་སྨན་སོགས་མི་མཚུངས་ཤིང་ལོ་རེ་སོང་བཞིན་ནད་མི་འདྲ་
བ་མང་དུ་དར་ཞིང་དུས་སྙིགས་བཞིན་དུ་མི་ཡི་བྱ་སྤྱོད་ཡང་འགྱུར་ཞིང་ནད་ལ་
ཡང་སྨན་དང་ཟས་དཔྱད་འགྱུར། གཏེར་ཁ་བྱོན་པའི་བཅོས་སྐོར་རྣམས་
རིམ་བཞིན་ལ་རྒྱ་དབྱིབས་འདྲ་བ་ལ། ཅུང་ཟད་མི་འདྲ་བ་འབྱུང་བ་དང་།
ཨོ་རྒྱན་རིན་པོ་ཆེ་ཡིས་ཀྱང་ནད་ན་ལུགས་དང་བསྟུན་པའི་སྨན་ཡིག་རེ་མཛད་
ནས་གཏེར་དུ་སྦས་པ་རྣམས་དུས་དེར་བསྔགས་པའི་གཏེར་སྟོན་རེས་འདོན་
པར་སྣང་། ཁྱད་པར་ང་ཡི་ནད་ངན་བཅོས་ལུགས་འདི་ཡང་། སྟག་བུམ་རྡོ་
རྗེའི་ནད་ངན་བཅོས་ཐབས་རལ་གྲི་ཕྱུང་བརྒྱག་དང་བཅོས་ཐབས་གཅིག་ཡིན།
སྨན་ཡང་ཕྱི་མ་རྒྱུད་ནས་བཤད་པའི་སྨན་གཙོ་བོར་བྱེད་ནས་བཅོས་དགོས་པ་
ཡིན། འོན་ཀྱང་ན་ལུགས་ལ། རྒྱུ་འདྲ་ཡང་ད་སྐབས་ཀྱི་ན་ལུགས་ལ་དང་པོ་
ནད་ཀྱི་ཡོང་རྟགས་སུ་སེམས་མི་བདེ་ཞིང་ཚིག་པ་ཟ། ཞེ་སྡང་དོན་མེད་དུ་སྐྱེ།
རྨི་ལམ་དུ་རྒྱ་བོད་ཀྱི་མི་མང་པོ་འདུ་བ་དང་བརྗེ་མང་པོ་ཚོགས་པ་སོགས་རྨི་བ་
དང༌། ནད་གཞི་དང་སྦྱར་ཏེ་ནད་ཐམས་ཅད་ལ་སྨན་བྱིན་ཀྱང་ཕེན་རྒྱུ་མེད་
ཅིང་ཇེ་ཐུ་སོང་བ་ནི་སུམ་སྒྲིལ་འདི་བསྡོངས་ཡོད་པའི་རྟོགས་ཡིན། ནད་འདི་
ལ་ན་ལུགས་མང་པོ་ཡོད་ཀྱང༌། ལོ་རེ་ཙམ་ཟླ་རེ་ཙམ་ལ་ལྷ་རྗེ་སྨན་པ་སུ་ཡིན་
ཡང་ངོས་མི་ཟིན་ཤིང་། གྲགེས་རྒྱུ་ཡང་མེད་པ། སྨན་གང་ཟོས་ཀྱང་ཕན་
གནོད་ཡང་ཆུང་ཞིང་རིམ་གྱིས་ཇེ་ཐུ་ལ་འགྲོ། ལ་ལ་ན་རྒྱུ་ཅི་ཡང་མེད་པ་སྨན་
• 101 •



མ་རིག་རྒྱུ་བྱས་དུག་གསུམ་རང་གཟུགས་འཆི་བདག་ཞགས་གཅོད་ཤེས་རབ་རལ་གྲི།
ཟོས་ཀྱང་དྲག་རྒྱུ་མེད་ཅིང་། ཟུངས་ཇེ་ཟད་དུ་འགྲོ་ཞིང་མཐའ་ནས་འཆི་འགྲོ་
བ་ཡིན། ནད་འཇམ་པོའི་ནད་ན་ལུགས་ཡིན། ལ་ལ་དྲག་པོ་ན་བ་ལ།
དམར་བཤལ་ཞེས། རྒྱུ་གཟེར་དང་། གློ་ཚད་དང་སྐྲངས་འབུར། གག་པ་
ཐམས་ཅད་དུས་གཅིག་ལ་ན་ཞིང་འབབ་སྒོ། ལ་ལ་མཆིན་མཁྲིས། ལ་ལ་
གཟའ་གྲིབ་འདྲ་བ་དོན་དུ་མཆིན་མཁྲིས་ལ་བབས། ལ་ལ་ནད་རྟགས་སྲིན་བུ་
འདྲ་བ། ལ་ལ་ལིང་ཐོག་ལ་ལ་སོ་སྲིན། ལ་ལ་རྩ་འགྱུར་འདྲ་བ། ལ་ལ་
མྱིད་ པ་ ཁྲག་འབུར་བུད་པ་འདྲ། ལ་ལ་རྐང་ལག་རྩ་འགྱུར་བྱུང་བ་འདྲ།
ནད་གོ་མྱོང་རིག་མ་མྱོང་དོན་དུ་མཆིན་མཁྲིས་ལ་བབ་པ་ཡོད། ནད་ཕལ་ཆེར་
ཕོག་མ་ཐག་ཏུ་ཤུན་པ་ཟབ་མོ་ལག་མཐིལ་ཙམ་དང་མཛུབ་མགོ་ཙམ་ཤུས་འགྲོ་
བ། ལ་ལ་སྐྲངས་པོ་འབྱུང་ཞིང་རྫ་མ་ཆགས་པ་ལྟར་གས་པོ་མཐོ་རེ་ཙམ་སོར་
གསུམ་རེ་འཁྱུད་གང་རེ་ཙམ་གས་འགྲོ་བ་ཤིན་ཏུ་ཐུ་བ་ཡིན། ཕལ་ཆེར་ནང་
ན་ད་ནང་ན་ནས་ཉིན་ཕྱེད་འཆི་འགྲོ་བ། སྔ་དྲོ་ན་ནས་ཕྱི་དྲོ་འཆི་བ་ཡོད།
དེ་ལ་སྡུད་སྒོ་རྒྱབ་ཀྱི་དྲུག་བདུན། མདུན་གྱི་བྲང་གཞུང་དཀར་ནག་མཚམས་
སྤྲ་བའི་མེ་བཙའ་བཞག་ན་སྨན་ཟོ་མང་པོ་ཡོད་པ་ལ་ཕན་དར། དེ་མ་བཞག་
ན་སྨན་ཟོས་ཀྱང་ལྟོ་ལ་གྲམ་ལུང་མེད་པས་བཅོས་ཐབས་མེད། ཡང་ལ་ལ་ན་
ལུགས་གཅིག་ལ་གག་པ་སྐྲངས་འབུར་དམར་བཤལ་ཆུ་འགགས་བྱེད། གཅིག་
ལ་ན་ནས་སྨན་ཟོས་ནས་ཟླ་བ་གཅིག་ཙམ་ནད་བདེ་བ་ལྟར་ན། ཟས་ཤ་དང་
ཞོ་སོགས་ཟས་ཉེས་གཅིག་ཙམ་བྱས་པས། དེ་ནས་གློ་བུར་དུ་ཐུ་ནས་འཆི་འགྲོ་
བ་དེ་ལ་སྨན་གསོ་སྦྱོང་སྦྲགས་པས་བདེ་ཐུབ་པ་རེ་རེ་ཙམ་ལས་འོང་རྒྱུ་མེད།
ནད་འདི་ན་བའི་ཚེ་རྡུལ་ནག་གི་ལུས་པོ་དང་གོས་བཅས་ཐམས་ཅད་ཆུ་ཡི་སྦྲང་
བ་འདྲ་ལ། མོ་ཡི་སྐྲ་གསེབ་རྡུལ་ནས་རྔུལ་ཆུའི་ཁ་ངོ་ཚིག་པ་འོང་། མ་ནེའི་
• 102 •



གསོ་རིག་ཡིག་ཆ་ཉིང་བསྡུས།
འོག་ནས་རྔུལ་ཆུ་ཀྱུ་རུ་རུ་འབབ་པ། ལྕེ་ཡང་ཕལ་ཆེར་སེར་ནག་སོགས་ཡོད་
པ། སྔར་ལུགས་ལྟར་བརྟགས་པ་འདྲ་བ་ལ། ལ་ལར་ལྕེ་ལ་ནད་མེད་པ་ལྟར་
དམར་འཇམ་རློན་ཞིང་ནད་མེད་ཀྱི་ལྕེ་འདྲ་བ་བྱུང་ན་བཅོས་ཀ་བྱས་ཀྱང་རེ་རེ་
ཙམ་ལས་མི་འཚོ། ཁ་ངོ་སྐྲག་མདངས་ཆེ་བ། ཁ་སྐམ་ནས་ཇ་ཚན་མོ་མང་དུ་
འཐུང་དགོས་པ་ཡོང་། རྩམ་པ་བྱེ་མ་ཟོས་པ་འདྲ་བ་ལ་ཤིན་ཏུ་ཁ་བ་འབྱུང་།
ལུས་པོ་བྲང་རྒྱབ་གང་ནས་དམར་སྐྱ་རེ་ཀྱུ་རེ་ཁྲག་ཕྱི་ལ་ཐོན་ལ་ཁད་འོང་། ལ་
ལ་སྨད་ནས་སྟོད་དུ་གཟེར་ལངས་ཤིང་དམར་དཀྱིལ་ལེ་དང་། སྨད་ནས་སྟོད་
དུ་རྒྱུག་ནས་ཕྲག་གོང་དང་རོ་སྟོང་དུ་འགྲོ་བ་འབྱུང༌། ལུས་པོ་བཤུལ་དུག་
དང་བྱ་དྲི་འདྲ་བ་བྱུང་བས་དེ་རྣམས་མི་འགྱུར་བའི་ནད་རྟགས་ཡིན། རྩ་ལ་
བལྟས་པས་ཕལ་ཆེར་རྒྱུ་རྒྱུ་མེད་ཅིང་། ནད་ཕོག་མ་ཐག་ནས་རྩ་ཆད་འདུག་
དར། ལ་ལ་རྩ་སྙོམས་ནས་ནད་མེད་པ་ལྟར་དང༌། ལུས་པོ་གཟེར་ཆེ་ཡང་ཆུ་
ལ་ནད་མེད་པ་འདྲ་བ་ཡོང༌། ལ་ལ་གྲང་བའི་རྩ་ལྟར་ཤིན་ ཏུ་ སྙོམས་པར་
འདུག་པ། ནད་ཕལ་ཆེར་དགེ་ཞིང་ཚ་ཤེད་ཇེ་ཆེར་འགྲོ་ཞིང་། རྩྭ་ཡང་ཇེ་
ངན་དུ་འགྲོ། ཆུ་ཡང་ནད་ལྟར་དུ་འབྱུང་ཞིང་ལྗང་ཀུ་སྣོད་དུ་བླུག་ན་བ་ཚྭ་སྐྱ་
བོ་ཆགས་ལ། སྣོད་དུ་བླུགས་ཚར་རྗེས་སུ་ཆུ་ཡི་ཟུར་ནས་སྒོར་མོར་བཞར་
དཀའ་བ་བ་ཚྭ་ལྟ་བུ་ཆགས་པ་ཡོད། ནད་འདི་ལ་སོ་མ་འདྲེས་མེད་པ་རྣམས་
ཀྱི་ད་ནད་གྲགས་ནས་ཟས་ཉེས་ཀྱང་སྐྱོན་མེད་བསམ་པ་ཡོང་། སྨན་གྱིས་ནད་
ཕལ་ཆེར་བདེ་ཞིང་དམར་སེར་རིམས་ནད་དུ་འགྲོ་བ་དང༌། ཆུ་སྔོ་ལྗང་ནད་
མེད་ལྟར་འབྱུང་བ་རྣམས་ནད་ཡུན་རིང་བའི་རྟགས་ཡིན་ཕལ་ཆེར་ཤི་ལ་ཁད་
ཀྱིས་ནད་ཡུན་རིང་བ་ཡིན། དང་པོ་ན་དུས་ནས་ཆུ་དམར་ནག་ལུ་བ་ཆེར་
མེད་ ཅིང༌ རླངས་ པ་ ཆེར་འབྱུང་ཞིང༌། ཚད་ རྟགས་ ལྡན་ ན་ མྱུར་ དུ་ འཆི།
• 103 •



མ་རིག་རྒྱུ་བྱས་དུག་གསུམ་རང་གཟུགས་འཆི་བདག་ཞགས་གཅོད་ཤེས་རབ་རལ་གྲི།
དྲག་པོ་ཡིན་ཡིན་པས་མ་ཤི་ན་བཅོས་སླ་ཞིང་དྲགས་རྩ་བའི་རྟགས་ཡིན། ཆུ་
རྟགས་ནང་དུ་རྡུལ་འགྲོ་དོན་མེད་པར་རྡུལ་སོང་བ་འདྲ་བས་ནག་པོར་གེ་རུག་
གེ་བཙག་ཙིག་མང་པོ་འབྱུང་བ་གཉེན་ཡོད་པའི་རྟགས་ཡིན། གཉན་རླུང་
དང་བསྡོངས་ན་ཆུ་སྔོ་ལྗང་འབྱུང་བ་ཡིན། འདི་ལ་ཆུ་རྟགས་ལུ་བ་ཀུན་ལྟར་
སྣང་དུ་ཐུར་མས་དཀྲུགས་ན་ཝུ་བ་ཡང་ཡུན་རིང་ཕྱུར་ཡོང་བ་ཡོད། དཀྲུགས་
ཀྱང་ཝུ་བ་མེད་པ་ཡོད། ལ་ལ་ཆུ་སྟེང་བུབ་ནས་ཡིད་བྱིས་པ་ལྟར་ཉ་མིག་ལྟར་
འོད་རི་ལི་ལི་བྱེད་པ། ཝུ་བ་འོད་ཆེ་བ་བྱུང་ན་གཉན་ ཤས་ཆེ་རྟགས་ཡིན།
ལུ་བ་འོད་ཆུང་བ་ཤར་ན་གཉན་ཤས་ཆུང་རྟགས་ཡིན། ཝུ་བ་བྱེར་ཞིང་ཕུག་
རོན་ཁྲས་གཏོར་བ་འདྲ་བ་བྱུང་ན་བྱེར་རྟགས་ཡིན། ལ་ལ་ཝུ་བ་རླངས་པ་ཅི་
ཡང་མེད་པ་ཡང་ཡོད། ལ་ལ་ནད་འདི་ཕྱོགས་འོག་ཙམ་ཧ་ནོ་ན་རྩ་ལ་བལྟས་
མ་བལྟས་ཅི་ཡང་མེད། རྩ་ཆུ་མི་རྟག་འགྱུར་ལྡོག་ཆེ་བས་ཐང་ཕྱེ་སྤྱི་འཇོམས་
པ་ལ། ནད་ངན་ཐང་ནག་མ་དང་། ནད་ངན་གཙོ་ཁྱུང་གིས་ནག་པོ་གཉན་
གྱི་གཉའ་གནོན་དགོས། དང་པོ་ནས། ནད་ངན་འདི་སྨན་འདིས་མ་ཐུབ་
ན་ཐུབ་རྒྱུ་མེད་པས། དང་པོ་ཉི་མ་གསུམ་བཞི་ལ། སྤྱི་འཇོམས་སྨན་འདི་ཇི་
ལྟར་རེད་ཀྱང་བྱིན་དགོས། དེ་ནས་རིམ་བཞིན་རིག་པས་སྤྱད་དགོས་པས།
དེ་ཡང་བདུད་རྩི་བུམ་པ་ལས། དང་པོ་གཉན་གྱི་རི་བོ་བསྙིལ། །བར་དུ་ཚད་
པའི་མེ་དཔལ་བསད། །ནད་རོ་སྦྱོང་ཞིང་ལུས་ཀུན་གསོ། ། ཞེས་སྔར་གྱི་རྒྱུད་
བཞིའི་ལུགས་ བཞིན་ བསད་ གསོ་ སྦྱོང་ གསུམ་ རིམ་ བཞིན་བྱེད་ དགོས་ ཀྱང་།
ནད་ངན་འདི་ཡིས་སྨན་ཟ་ལུང་མེད་པར་སྲོག་ལ་རྒོལ་བས། དང་པོ་ཐང་གི་
སྦྱོར་བ་བདུད་རྩི་བུམ་ཆེན་གྱི་དགོངས་པ་ནོར་བུ་སྦྱར་ལེན་ཞེས་པ་ནི། རྣམ་
པར་རྒྱལ་བ་དམར་པོ་གསུམ། ། ཚ་ལ་ཕག་བྲུན་སྟག་ཤ་བ། །སླེ་ཏྲེས་གླ་རྩི་གུ་
• 104 •



གསོ་རིག་ཡིག་ཆ་ཉིང་བསྡུས།
གུལ་ནག། ཞུ་མཁན་དག་དང་རྣམ་པ་བཅུ། །གཉན་ཚད་ལ་སྨན་བསྡུད་པར་
བྱེད། །དོན་ སྣོད་ཡར་མར་ རྫོང་སྒོ་བཀག། བསྐོལ་གྲང་ ཐང་ནག་མ་ཞེས་བྱ།
དེའི་སྟེང་དུ་གྲི་ཤ་བསྣན་པས་གླང་ཐབས་མ་གཏོགས་ནད་སུམ་སྨིན་པ་ལག་བླང་
ཡིན། དེ་སྟེང་འབྲས་གསུམ་མ་ནུ་བཞི་བསྡེབས་པས་ཐང་ནག་པོ་སྦུང་བདུན།
ཐང་གཉིས་གཅིག་ཏུ་བསྲེ་བ་དེ་གཉན་ཚད་ཀུན་ལ་ཕན་ཞིང་ཁྱད་པར་ནད་གཞི་
གང་ཡོད་ཀྱི་སྟེང་དུ་འབབ་ཅིང་གཉེན་དེ་གབ་པ་དང་འཁྲུགས་པ་ལ་ཕན་ངེས།
གློ་བུར་ཐོག་བབ་བྱུང་བའི་རིམས་དང་གཉན་ཚད་ལ་དེ་སྟེང་། སྟོང་ཟིལ།
གུ་ གུལ་ ནག་ པོ། བར་ བ་ ཏ་ནག་པོ། ཟངས་རྩི་ ནག་ པོ། ཀླུ་ བདུད།
ཕུར་ནག་དེ་བཞི་སྨན་བཞི་ལྡུམ་བཞི་ཟེར་བ་དེ་བསྣན། གཡུ་ཐོག་ལྡུམ་བཞི་ནི།
འཛིན་པ། གང་ཆུང་། སྟེང་ཟིལ། རྡོ་རྗེའི་རའོ། མགོ་ཐང་གསུམ་ནི།
མི་ཐོད་ རྙིང་བ། འབྲུག་ རུས། ཏིག་ ཏ་ གསུམ། ལྷག་པའི་ མེ་ཏོག་ནི།
ཁྱི་ལྕེ། སྤང་རྩི། སྤང་རྒྱན་གསུམ། ཨནྡྲ་བཞི་ནི། དུག་ཉུང་། བོད་
དཀར། ག་དུར། བ་ལེ་ཀ སྙ་ལོ། ལྕགས་ཀྱུ། མིང་ཅན་ལྡུམ་ སྐྱ་
རྣམས་བསྣན་པའི་ཐང་ཚན་མོ་མང་འཐུང་དགོས། དེ་ནས་གམ་ཕྱེ་ནད་ངན་
སྤྱི་འཛོམས་ལ། གཙོ་བརྒྱད་སྟེང་དུ་ཨུཏྤལ། བ་ལེ་ཀ བྲག་ཞུན། རུ་རྟ།
གསེར་མེ་བསྣན་པས་གི་དགུ་ཚང༌། རྩ་མཁྲིས། བརྦ་ཏ། སྐྱེར་ཤུན་བསྣན་
པས་ཏིག་ཏ་བརྒྱུད་ཚང་། དོམ་མཁྲིས། དུག་མོ་ཉུང་། གླ་སྒང་། རེ་
སྐོན་བསྣན་པས་མཁྲིས་ཕྱེ་བདུན་ཚང་། ཁྱུང་ལྔ་བསྣན་ཞིང་འཛིན་པ་བོང་ང་
ནག་པོ་མང་ཞིང་ཆེ་དགོས། ཕག་བྲུན་བསྲེག་ཐལ། སྟོང་རི་ཟིལ་བ། གུ་
གུལ་ནག་པོ། བར་ བ་ཏ་ནག་པོ། རྒྱ་ རྩི་ དུག་ལོ། ཟངས་ རྩི་ནག་པོ།
བེའུ་སྔ་མ་ཀླུ་བདུད་ཕུར་ནག་སྟེ་སྨན་བཞི་ལྡུམ་བཞི། གངྒཱ་ཆུང་། ལྕགས་
• 105 •



མ་རིག་རྒྱུ་བྱས་དུག་གསུམ་རང་གཟུགས་འཆི་བདག་ཞགས་གཅོད་ཤེས་རབ་རལ་གྲི།
ཏིག་ར་མགོ འཛིན་པ། སྟོང་རི་ཟིལ་བ་སྟེ་གཡུ་ཐོག་ལྡུམ་བཞི། དུར་
ཐོད་ཐལ་བ། འབྲུག་རུས། ཏིག་ཏ་སྟེ་མགོ་ཐང་གསུམ། ཀྱི་ལྕེ་སྤང་རྩི་
སྤང་རྒྱན་ཏེ་གག་པའི་མེ་ཏོག་གསུམ། གཉན་ཐུབ་གསུམ། ཀྱི་ལྕེ་སྤང་རྩི་ལ་
ཏ་གསུམ། དཀར་མོ་ལུག་ཐིག སྤྱང་ལྕེ། ཝ་ཏ་ཆེ་དགོས་པར་བཤད་
འདུག་ཀྱང་ད་ལྟའི་སྐབས་ཝ་ཏ་ཆེ་ན་མི་ལེགས་ཞད་ཙམ་བཏང་། གུ་གུལ་
ཤུག་ཚེར་དུག་ཉུང་བོང་དཀར་ག་དུར་བ་ལེ་ཀ་སྟེ་ཨནྡྷ་བཞི། སྙ་ལོ་རྣམས་
གཅིག་ཏུ་བསྡེབས་པས་བཟི་ཤིན་ཏུ་ཆེ་བ་ནད་ངན་སྤྱི་འཇོམས་ཡིན་པ་དེས་མི་
ཐུབ་པ་གང་ཡང་མེད། ད་ལྟ་ནད་ཐམས་ཅད་ལ། ནག་པོ་གསུམ་བསྒྲིལ་
འདི་མ་སྡོང་བའི་ནད་མི་སྲིད་པས། ནད་གཞི་ཐམས་ཅད་དང་། མིད་ཀྱུས།
སིབ་འབྲུམ་པ་ཐམས་ཅད་ལ་ཕན་པ་ལག་བླང་ཡིན། སྨན་འདི་དང་པོ་ནས་
བཟུང་ཡུན་བསྲིང་དགོས་པས། ན་ལུགས་འདི་ལྟར་བྱས་ཀྱང་སྨན་འདི་ཟ་
དགོས། ཉིན་ཕྱེད། གི་ཁྱུང་ཐུན་ཆེ་བ་རེ་ཟ་དགོས། གམ་ཕྱེ་ཐང་གཉིས་
ལན་རེས་བྱས་ནས་བཟི་བར་མ་བཅུག་པ་དེས་ སྡོང་སྐྱོན་འགྲོ་བས་ལན་མང་
བསྐྱར་དགོས། དེས་མ་ཐུབ་ན་ཕྱེ་མ་དེ་ལ། ཐར་ནུ། དུར་བྱིད། ཆུ་རྩ།
རེ་ལྕག་བསྣན་ནས་གསོ་སྦྱོང་སྦྲག་མ་བྱེད་ཅིང་ཡང་ཡང་བཏང་། མདུན་རྒྱབ་
དཀར་ནག་མཚམས་དང་ཚིགས་པ་དྲུག་བདུན་ལ་སྤུ་མེ་རེ་གདབ། དེ་ལྟར་
བྱས་པས་ནད་གཞན་ལྟར་སྨན་གླས་ཡ་ཟུང་གི་ཕན་རྒྱུ་མེད་པས་ཡུན་བསྲིངས།
ནད་འདི་ན་ལུགས་མི་འདྲ་བ་སྲིབ་རྩེ་འགྱུར་ཞིང་ཚེག་བུར་བ་སོགས་ཡོང་ཡང་།
གི་དགུ་ཁྱུང་ལྔ་ཕག་བྲུན་བསྣན་པའི་གི་དགུ་ཁྱུང་ནག་ཟེར་བ་ཡིན། ཉིན་ཕྱེད་
ཐུན་ཆེ་ལེ་ནད་འདི་ཕོག་ནས་དྲག་མ་ཚར་བར་དུ་རྒྱུན་ཏུ་ཟ་དགོས། དེ་མ་
ཟོས་ན་མཆིན་མཁྲིས་བཟུང་ཡོད་པས་ཟ་དགོས་མིན་ལ་ལིང་ཏོག་བདུན་རེ་་
• 106 •



གསོ་རིག་ཡིག་ཆ་ཉིང་བསྡུས།
གསུམ་རེ་ཙམ་བུད་པ་དང༌། སྐྲངས་གཞི་མ་ཞན་ཅིང་ཁ་རྨ་རུ་འགྲོ་བ་བཅོས་
ཐབས་མེད་ཅིང་ཤིན་ཏུ་སྐྲག་པ་བྱུང་ན་དེ་དུས་ཐང་ཕྱེ་མ་གཞུང་གི་ཁྱད་པར་
སྨན་གི་ཁྱུང་དང༌། སྦྱོང་ལ་དྲག་པོ་བཏང་ནས་སྐྲངས་པོ་དང་ལིང་ཏོག་ལ་
ཕན་དར། ཡི་ག་མེད་པ་རེ་བྱུང་ན། སེ་འབྲུ་ཤིང་ཚ་སུག་སྨེལ་པི་པི་ལིང་
གུར་གུམ་སྦྱར་སེ་འབྲུ་ལྔ་བ་ཐུན་གཉིས་གསུམ་བཏང་བས་གྲང་བའི་མགོ་ཕུར་
དྲོད་ཀྱིས་བ་ཤུན་ཟེར་བ་ཡིན་པས་ཐུན་གཉིས་གསུམ་ལས་ཟ་མི་ཉན། དེས་ཡི་
ག་ཡོང་བ་ལ་ཕན་ངེས། དེ་ནས་ད་དུང་ཡང་མ་བདེ་ན་སྦྱོང་མང་དུ་བཏང་
དགོས། ཁ་ནང་ལ་མར་ཁུ་བཙག་ཐག་ཆོད་པ། རང་གི་མཛུབ་མོ་བགྲེས་
པས་དྲོ་མོ་རྨ་ཐོག་ལ་བླུག་པས་ཕན་དར། མགོ་བོ་གཟེར་ཤིན་ཏུ་ཆེ་ན་ལྟག་
པའི་བདུད་སྒོ་མེ་བཙའ་ཁ་གསུམ། ཚངས་བུག་དཀྱིལ་དང་རྣ་རྩེ་སོར་གང་
གཞལ་བའི་གཡས་གཡོན་ལ་མེ་བཙའ་རེ་རེ། ཚོགས་སྒྱེ་ཁ་གསུམ་མེ་བཙའ་
གསུམ། སྨིན་དབུས་ཁ་གསུམ་ལ་མེ་བཙའ་གསུམ་བཞག དེ་ནས་གོང་གམ་
ཐང་ཕྱིན་ན་ཕན་ངེས། སྐེ་བཟུང་ནས་གག་སྲིན་བྱས་བྱུང་ན་གཙོ་བོ་ཏ་བདུན་
བསྣན་ལ་གསོ་སྦྱོང་སྦུག་མ་བྱེད་ནས་ཡང་ཡང་བཏང༌། དེ་ཡང༌། ཕན་པ་
གག་པའི་ཀུན་ལྡན་སེར་པོ་ཏ་བསྡུད་ནི། དཀར་པོ་ཆིག་ཐུབ་ཞོ་བཞི་ལ། །གུ་
གུལ་འཛིན་པ་ཨ་རུ་ར། །ཡུང་བ་སྟག་ཤ་ཤུ་དག་དང་། །རྒྱ་ཚྭ་མེ་རུ་བྱི་ཏང་ཀ
། སྨན་ཆེན་རྣམས་ནི་ཞོ་རེ་རེ། །སྦྱར་བ་རྣམ་རྒྱལ་དགུ་བ་དང་། །སེར་པོ་རྟ་སྡུད་
གཉིས་ཀྱང་ཚང་། །འདིས་ནི་གག་ལྷོག་ཆོལ་བོ་སོགས། །ལོག་མཁྲིས་ཁོང་ཤོར་
བྱི་ཆུ་ཐབ། །ཡ་མ་ཁ་མེད་གཉན་དང་ནི། ། ལྕེ་འབམ་འཇོམས་ཞེས་གསུངས་
པས་དེ་བསྟན་དགོས། དེ་ཡིས་གསོ་སྦྱོང་སྦྲག་མ་ཡང་ཡང་བཏང་བ་དེ་ཡིས་
སེལ། དེས་ཐུབ་དཀའ་ན། ལྟག་པའི་སྡུད་སྒོ་མཚོགས་མའི་འདུས་སོ་སྨིན་
• 107 •



མ་རིག་རྒྱུ་བྱས་དུག་གསུམ་རང་གཟུགས་འཆི་བདག་ཞགས་གཅོད་ཤེས་རབ་རལ་གྲི།
མཚམས་ གཉིས། ཨོལ་མདུད། ལྕེ་ ཆུང་ གཉིས་ ཀྱི་ མགོ་ རྣམས་ བསྲེགས།
དྲག་པོ་བཅུ་གསུམ་དང་། སྲོ་མ་རྟ་རིས་སྦྱོང་གཏོང་།
དྲག་པོ་བཅུ་གསུམ་ནི། གི་ཝང་ཅུ་གང་གུར་གུམ་གསུམ། ། གྲི་ ཤ་་་་
(འབྲོང་སྙིང་གསུངས) ཤོག་ ཤིང་ ཤུ་དག་གསུམ། །གླ་རྩི་གུ་གུལ་བོང་ང་་་་་་
གསུམ། ། དུར་བྱིད་ཐར་ནུ་ཆུ་རྩ་གསུམ། ། ཨ་རུ་ར་དང་བཅུ་གསུམ་མོ། ། སྟོད་
དུ་བབས་པའི་མགོ་གཟེར་དང༌། །སྨད་དུ་བབས་པའི་རྒྱུ་གཟེར་དང་། །བར་གྱི་
མཁྲིས་པ་རྩ་རྒྱུག་དང་། ། ཁྱད་པར་ནག་པོ་གསུམ་བསྒྲིལ་སེལ། །ཞེས་གསུངས་
པས། ཕྱེ་མ་དང་སྦྱོང་གཉིས་བསྲེས་ནས་བོང་ང་དང་འཛིན་པས་བཟི་བ་དང་།
སྦྱོང་ཐེབ་པ་གཉིས་དུས་གཅིག་བྱེད་པ་གསོ་སྦྱོང་སྦྲགས་མ་བྱེད་ཟེར་བ་ཡིན།
ནད་གཞན་ལ་སྦྱོང་མ་གཏོགས་བཟི་ལུགས་ཡོད་ཀྱང་། ནད་ངན་འདི་ལ་སྦྱོང་
ཐེབས་དང་བཟི་བ་གཉིས་དུས་གཅིག་ལ་མ་བྱས་ན་ཐུབ་རྒྱུ་མེད། སྙིང་ལ་
བབས་ན་གཟའ་གྲིབ་འདྲ་ཞིང་སྙིང་སྨན་ཟོས་ཀྱང་ཕན་རྒྱུ་མེད་ལ་སྙིང་སྲོག་
གཟེར་བ་དང་ལྷག་པར་འཐེན་ཞིང་མགོ་གཟེར་ནས་དབང་པོ་འཆོར་བ་འབྱུང་།
དེ་ལ་གི་དགུ་ཁྱུང་ནག་བོང་ང་བཟི་ཆེ་བར་བྱས་ལ་བཟི་མ་ཡལ་བར་བཏང་བས་
འཚོ། དབང་བོ་ཤོར་བ་བྱུང་ཚེ། གུ་གུལ་ཕྱེ་མ་བྱས་ནས་ཐང་འགའ་རེ་
བཏང་བས་འཚོ། སྨན་མེད་ན་གུ་གུལ་གྱི་རོ་མ་བསྐོལ་ལྔ་བྱས་ནས་ཁུ་བ་དེ་
བླུད། རྒྱབ་ཀྱི་ཚིགས་པ་དང་པོ་དང༌། དྲུག་བདུན་གཉིས་སྡུད་སྒོ་རྣམས་སྤྲ་
བས་བསྲེགས། དེས་མ་ཐུབ་ན། ཨ་གར་བརྒྱད་ཅུང་ཟད་རེ་བཏང༌། སྤྱི་
འཛོམས་ཐང་བར་བར་སུ། གློ་བ་ལ་བབས་ན། གོང་གི་ ཐང་ཕྱེ་གཉིས་་
གཞིར་བཟུང་དེས་མ་ཐུབ་ན། འབྲས་གསུམ་གླ་སྒང་བྱིས་ཚེར་མ། །གུ་གུལ་
སྟག་ཤ་པར་པ་ཏ། །ཐང་ཆེན་བརྒྱད་པོ་བསྐོལ་གྲང་བཏང་། །གཙོ་བོ་ཁྱུང་ཡང་
• 108



གསོ་རིག་ཡིག་ཆ་ཉིང་བསྡུས།
སྐབས་སུ་བཏང་། །ཡང་ན་གམ་ཕྱེ་དམར་པོ་དྷརྨ་རཱ་ཛ་ཞེས་པ་ནི། ཕྱེ་མ་
བསིལ་གསུམ་ཙན་དན་དཀར་དམར་གཉིས། ། གི་ཝཾ་དོམ་མཁྲིས་མཚལ་དང་
གསེར་མེ་ཏོག། ཨ་རུ་གུ་གུལ་གླ་རྩི་སྨན་ཆེན་རྣམས། །ཨ་ག་རུ་དང་ག་དུར་སྙིང་
ཞོ་ཤ ། དམར་པོ་གསུམ་དང་རུ་རྟ་སྐྱུ་རུ་ར། །ཏིག་ཏ་ཧོང་ལེན་བོང་དཀར་བ་
ཤ་ ཀ (ཟིན་ཏིག་ལྟར་ན་ཤུ་དག ཨུཏྤལ བྲག་ཞུན། བ་ལེ་ཀ་བསྣན་
འདུག མཆན)། ཞིབ་བཏགས་ཕྱེ་མ་མཚལ་གྱི་ཁ་དོག་བསྒྱུར། །སྤྱི་བོའི་
གཙུག་ནས་རྐང་མཐིལ་ཡན་ཆད་ཀྱི། ། གཟེར་ཐུང་སླེབ་ཆོག་དྷརྨ་རཱ་ཛ་་་
གསུངས། །ཞེས་སོ། །གཡུ་ཐོག་གམ་ཕྱེ་དམར་པོ་ལ། སྨན་དམར་སླེབ་ཆོག་
ཉེར་ལྔའང་ཟེར་བ་འདི་ནི་ བཟི་བར་བར་ལ་བཏང་པ་ཤིན་ ཏུ་ ཕན་པ་ཡིན།
གི་ཁྱུང་སྟེང་ཏིག་བརྒྱུད་ཅུང་ཟད་བསྣན་པ་བཏང་། སྨན་ནག་ཆེན་མོ་ཡང་
བཏང༌། གློ་ཚད་ལ་མཆིན་མཁྲིས་སྨན་ཟ་དགོས། གློ་སྨན་མངར་ཤས་ཅན་
ཟ་མི་ཉན། ཟས་ཉེས་ལས་དེ་ཐུ་བས། མཆིན་མཁྲིས་སྨན་འདིས་གློ་ཚད་
སེལ་ལག་བླང་ཡིན། དེས་མ་ཕན་ནས་སྨན་ཞག་འགའ་དགུགས་ལོང་མེད་པ་
ལ། སྲོ་མ་རྟ་རི་མ། སེར་མོ་དགུ་སྦྱོར་ཞེས་པ་ནི། ཧོང་ལེན་ཆུ་རྩི་གུ་གུལ་
གླ་རྩི་ཤུ་དག་རེ་ལྕགས་སྟག་ཤ་བོང་དཀར་ཨ་རུ་ར། དེ་རྣམས་ཀྱིས་ཕྱེད་ཆ།
ཐར་ནུ་བྱས་པ་བྱིན་པས་གཉན་ཚད་རིགས་རྣམས་མ་ལུས་སྦྱངས། ཁྱད་པར་
གླང་ཐབས་མགོ་གཟེར་དང་། །དོན་ལ་བབས་པའི་གཟེར་ཐུང་དང་། ། སྣོད་ལ་
བབས་པའི་བཤལ་རིམས་དང་། །གག་ལྷོག་ཞྭ་གས་འཁྲུ་སྐྱུག་སོགས། །མཁྲིས་
པ་རྩ་རྒྱུག་ནད་ལ་བསྔགས། ། ཆམ་པའི་ནད་ལ་བདུད་རྩིར་མཚུངས། །ནད་
ཚབས་ཆེ་ན་ལན་འགལ་བསྐྱལ། ། ཞེས་པ་འདིས་གཟེར་ཞི་ཞིང་ལུད་པ་རང་
མདོག་འགྱུར་ནས་གཉན་ཡོད་པའི་རྟགས་ཡིན། གོང་གི་ཐང་ཆེན་བརྒྱད་པོ་
• 109 •



མ་རིག་རྒྱུ་བྱས་དུག་གསུམ་རང་གཟུགས་འཆི་བདག་ཞགས་གཅོད་ཤེས་རབ་རལ་གྲི།
ཡང་ཡང་བཏང༌། གཟེར་གྱི་ཟུག་རྔུ་ཐང་གིས་བཅག་ཅེས་གསུང་། ལུད་པ་
དམར་ན་གམ་ཕྱེ་དམར་པོ་དང༌། ཙན་དན་བཅུ་བ་བཏང༌། སེར་ན་མཆིན་
ཚད་ཡིན་པས། གུར་གུམ་བདུན་པ་དང༌། གི་ཝཾ་དགུ་བ་བཏང་། སྐྱ་སོབ་
ལ། སྤང་རྒྱན་བཅོ་ལྔ། དུད་ཁུ་དང་སྨུག་ནག་ལ། སྨན་ནག་ཆེན་མོ་་
བཏང་ཞིང་མུག་བསྲིང་དགོས། ནད་ཕོག་ནས་ཞག་ ལྔ་དྲུག་བདུན་དགུ་
སོགས་ལ་ཐུ་ན། གཟེར་བཤལ་གཉེན་པོ་ལྔ་སྦྱོར་ཞེས་པ་བཏང་དགོས་པ་ནི།
ཨ་བྱག་གཟེར་འཇོམས་ཤ་ཆེན་དང༌། །ཐར་ནུ་ཆུ་རྩ་འཛིན་པ་ལྔ། ། ཚ་སྟོབས་
ཆེ་ན་གི་ཝཾ་བསྣན། །གུ་གུལ་གླ་རྩི་ཆུ་ཡིས་ཕུལ། །གག་ལྷོག་ལ་གསོ་སྦྱོང་སྦྲགས་
མའི་གདམས་པ་སྟེ། ། གཟེར་གྱི་མྱོས་ལ་སྲོག་སྟེར་བྱེད། ། ཞེས་(ཅེས）པའི་་
གཟེར་བཤལ་ཡང་ཡང་བཏང༌། ཡང་གཟེར་གང་ཡོད་དེར་ཆུ་རྡོ་གནམ་མ་
མཐོང་བ་ལ་སྔགས་འདི་བཏབ་ལ་བཏུང་ན་ཕན། ཨོ་བྷེ་ཛ་ཝང་ཝང་གར་ཛི་
ཏིང་ཏིང་སཱ་ཧཱ། དེ་མང་བར་བཟླས་ལ་སྔགས་གཟེར་མིག་སྟེང་དུ་བསྡུག་ན་
ཕན་དར། དཔུང་གཟེར་མ་ཞི་ན་གཟེར་མིག་སྟེང་དུ་མེ་བཙའ་བཞག་དེས་
ཀྱང་མ་ཞི་ན་དོན་གང་ལ་བབ་པའི་རྩ་གཏར་དགོས་ཀྱང་གཉན་མ་སོད་བར་དུ་
གཏར་བ་དང༌། ག་བུར་བཏང་མི་རུང་བས་དེ་ཇི་ལྟར་བྱ་ན། སྙིང་ལ་བབ་
ན་ལུད་པ་ལུ་ཆུང་ལུ། །དཀར་པོར་སོང་ཞིང་བྲང་དཀྱིལ་གཟེར། །དེ་ལ་རྩེ་ཆུང་
གཏར་བར་བྱ། །སྙིང་རྩ་གཞན་གཏར་རླུང་གིས་འཆི། ། གློར་བབ་ལུད་པ་ལྷག་
ཏུ་འབྱུང་། ། དེ་ལ་རུ་ཐུང་གཏར་བར་བྱ། ། གློ་རྩ་གཞན་གཏར་དེ་རུ་་་་་་
འགྲིམས། ། བློ་རྣག་འབྱུང་བས་སྤང་བར་བྱ། །མཆིན་བབ་ལུད་པ་དུད་ཁུར་
འགྱུར། ། དེ་ལ་རུ་ཐུང་གཏར་བར་བྱ། ། ཞེས་གསུངས་པ་ལེགས། དང་པོ་
ཐང་ཕྱེ་གཉིས་བཏང་རྗེས་འདྲེན་བྱེད་དགོས་པ་ཡིན། ཐང་ཕྱེ་གཉིས་བཟི་མ་
• 110 •



གསོ་རིག་ཡིག་ཆ་ཉིང་བསྡུས།
ཡལ་བར་བཏང་ན་ཤིན་ཏུ་ཕན་པ་ཡིན། གི་དགུ་ཁྱུང་ནག་ཏིག་བརྒྱད་ཅུང་
ཟད་བསྣན་པ་བཏང༌། སྨན་ནག་ཆེན་མོ་ཡང་གློ་ཚད་ལ་མཆིན་མཁྲིས་སྨན་ཟ་
དགོས་པར་དྲག་ཏུ་གཏོང་དགོས་ཤིང་བྱང་ཁོག་མི་བདེ་ཞིང་འདྲེན་རྒྱུ་མེད་པ་
བྱུང་ན་དྷརྨ་ར་ཛས་བཟི་བཅུག་དགོས། འདྲེན་སྨན། སྦ་ཡག སྟར་བུ་སྲོ་
ལོ་ལུག་མུར་བསྣན། ཕྱེ་མ་ཐུན་ཆེན་མོ་རེ་བཏང་བས་སྣ་ཁྲག་མང་པོ་འདྲེན་
ཡོང་དར། རྒྱབ་ཀྱི་ཚིགས་པ་བདུན་པ་དང་། མདུན་གྱི་བྲང་གཞུང་དཀར་
ནག་མཚམས་སྤྲ་མེས་བསྲེགས། སྲེ་ལོང་ཐང་བཏང་དེས་སྲོག་རྩར་མི་འཆོར་
དེ་རྗེས་གཏར་ཁ་དགོས་པ་ཡིན། ཡང་སྙིང་གཟེར་ཞིང་རིག་པ་འཁྲུལ་ནས་ཁ་
བརླ་བ་བྱུང་ན་དེ་ལ་སྨན། དྷརྨ་རཱ་ཛ་བོང་ང་བཟི་ཡོད་པའི་སྟེང་དུ། ལི་ཤི
ཨ་གར། སྙིང་ཞོ། སྤོས་དཀར། ནཱ་ག་གེ་སར། འབྲོང་སྙིང་། རི་བོང་
སྙིང་བསྣན་པ་བྱིན་ན་ཕན་དར། རླུང་རྩི་ཤ་ཁུ་དམར་ཐག་ཁུ་བ་ཅུང་ཟད་རེ་
བླུད། ཤ་ཁུ་སྔ་དགོས། ནད་དང་པོའི་དུས་ནས་རླུང་རྟགས་ཆེན་པོ་ཡོང་
དར། གཉན་ཚད་རླུང་གསུམ་བསྡོངས་པ་ལ་ནག་པོ་གསུམ་སྒྲིལ་ཟེར་བ་ཡིན།
རླུང་རྩི་སྔ་དགོས་སྔར་དུས་རླུང་རྩི་ལ་གནའ་ཤ་ནོར་ཤ་སོགས་ལས་མེད་ཀྱང༌།
དུས་ཕྱིས་དུས་ལེགས་ན་ནད་རེ་པས་ལུག་ཤའི་ཤ་ཁུ་ལ། ཚིལ་མེད་པའི་བརླ་
ཤའི་ཤ་སྣག་ཅུང་ཟད་གཏུབ་པའི་ཤ་ཁུ་དམར་ཐག་བཏང་ཞིང་། གི་ཁྱུང་ཐུན་
ཆེ་བ་རེ་ཟ་དགོས། ལ་ལར་རྒྱུ་མའི་མགོ་དང་ མཆེར་བ་མཁལ་མ་ རྐང་བ་་
ཐམས་ཅད་གཟེར་ཞིང་ཤིང་འགྱེལ་བ་ལྟར་འགུལ་སྐྱོད་མེད་པ་ཡོང་། ལ་ལར་
གཞོག་གཡས་གཡོན་གང་ཡིན་ལ་ཡང་། འཁྱགས་པ་རྡོ་ལྟར་འབྱུང་། ལ་
ལར་མེ་གཟའ་ཆུ་གཟའ་འདྲ་བ་ཁ་ཡོ་བ་ལྕེ་དག་པ་དང་། ལ་ལར་ཤ་ཁོལ་སུ་
ཕོར་བའི་ཁ་རྒྱ་ཆམ་འཁྱག་པ་ཆུ་རྡོ་ལྟར་འབྱུང་ཞིང་། ཨ་ཤུ་ཟེར་ནས་འཁེང་
• 111 •



མ་རིག་རྒྱུ་བྱས་དུག་གསུམ་རང་གཟུགས་འཆི་བདག་ཞགས་གཅོད་ཤེས་རབ་རལ་གྲི།
འགྲོ་ཤིང་ཡོད་སྣང་འཆར་བ་འབྱུང་། དེ་ཐམས་ཅད་ལ་གཙོ་ཁྱུང་བཟི་ཆེ་བ་
ཉིན་མཚན་མེད་པར་བཟི་འགྲོ་བར་བྱས་ནས་ཕན་པ་ལག་བླང་མང་པོ་ཡོད།
གཟའ་གྲིབ་མིན། ཡང་གློ་བུར་དབང་བོ་འཆོར་ནས་འགྲམ་འཁྲུགས་ནས་གྲེ་
སོགས་ཁོལ་བ་འབྱུང་། དེ་དུས་ཁ་བར་དུ་རྒྱབ་ནས་ཁ་ཕྱེས་ལ་དྷརྨ་རཱ་ཛ་བོང་
ངའི་བཟི་ཆེན་པོ་ཅན་སྐྱོ་མ་བྱས་ཏེ་ཁྱེམ་གྱིས་གྲེ་ཁུང་དུ་བླུག་ན་ཇ་བར་ནས་བདེ་
འགྲོ་དར། ཡང་ཕོག་མ་ཐག་ནས་ཕོ་ཁ་དང་རྒྱབ་ན་ཞིང་ཟས་སྨན་ཅི་ཡང་
ཁོང་དུ་མི་ཆགས་ཤིང་སྐྱུགས་འགྲོ་བ་འབྱུང་། དེ་དུས་ཕུར་ནག་གླ་རྩི་གུ་གུལ་
ཤུ་དག་བཞིའི་ཐང་ཚན་མོ་གྲངས་མང་བཏང་ནས་ཟས་སྨན་ལྟར་ཆགས་པ་ལ་
ཕན། དང་པོ་གམ་ཕྱེ་ཐུན་ཆུང་ངུ་རེ་དང༌། དེ་ནས་རིམ་གྱིས་ཐུན་ཇེ་ཆེ་
བྱེད་ནས་བྱིན་དགོས། སྐྱུག་ཞི་བསྡད་ཀྱང་གམ་ཕྱེ་མང་དུ་ཟོས་པས་བཟོ་ཐུབ་
ན་བདེ་འགྲོ་དར། རྒྱུ་མ་དང་མཁལ་མ་གཉིས་གང་དུ་བབས་ཀྱང་སྨན་ནག་
ཆེན་མོ་བྱིན་དགོས་པ། དེ་ནི་ཕག་བྲུན། དུག་ཉུང་། བོང་དཀར། ག་
དུར། བ་ལེ་ཀ དེ་ཝ། གསེར་མེ། པར་པ་ཏ། ཨ་རུ། མི་ཐོད། །
འབྲུག་རུས། ཏིག་ཏ། གཡའ་ཀྱི། ཨ་བྱག དོམ་མཁྲིས། རེ་སྐོན།
བྲག་ཞུན། ཤུག་ཚེར། གླ་རྩི། འཛིན་པ། དངུལ་ཆུ། དེ་རྣམས་ཕྱེ་མ་
བྱས་ལ་བཏང་འཛིན་པ་མང་དགོས། རྒྱུ་མ་དང་མཁལ་མའི་ནད་ལ་འདིས་
ཕན་པ་ཡིན། ཡང་རྩ་ཆུ་བསྲེས་ན་ཁྱུང་ལྔའི་སྟེང་དུ་གཟེ་མ་ལྕམ་པ་སྡིག་སྲིན་
རྒྱ་ཚ་བསྣན་པའི་ཐང་མང་དུ་བཏང་བས་ཕན་དར། རྩ་ཆུ་ཐོན་ཐུབ་ན་སྨན་
འདི་མང་དུ་ཟ་འཐུང་མི་ཉན། ཡུན་རིང་འཁྲུ་ན་སྨན་ནག་ནང་དུ་ལྕམ་པ་
མང་པོ་བསྣན་ནས་འཁྲུ་བ་གཅོད་པར་གསུངས་པ་ལྟར་ཕན་དར། མདུན་གྱི་
རྒྱུ་མའི་གསང་དང་ཨོལ་མདོ་མཇུག་ཏོ་རྣམས་ཀྱི་གསང་ལ་མེ་བཙའ་བཞག་ན་
• 112 •



གསོ་རིག་ཡིག་ཆ་ཉིང་བསྡུས།
འཁྲུ་གཅོད་དར། ཡང་ན་དང་པོ་ནས་སྐྱུག་པ་ལ་ཕུར་ནག་བཞི་ཐང་བཏང་།
ཏིག་བརྒྱུད་ཐུན་ཆུང་ངུ་རེ་ཟ་དགོས། ན་ཡུན་རིང་བས་རོ་སྟོད་ན་ཞིང་གོས་
མཐུག་ པོ་ གྱོན་ སྐབས་ སྐྱུགས་ པ་ བྱུང་ན། རྒྱབ་ ཀྱི་ ཚིགས་ པ་ བདུན་ དང༌།
གཟེར་མིག་སྟེང་དུ་མེ་བཙའ་བཞག་ན་སྐྱུགས་རྒྱུ་ཆད་ནས་ནད་བདེ་བ་ཡང་ཡོད།
ལ་ལར་ན་དྲག་པོ་ན་ཡོང་དུ་ཟས་མ་ཞུས་ནས་ཕོ་བ་ལོག་པ་འདྲ་བ་ཡོང་། དེ་
ལ་གི་དགུ་ཁྱུང་ལྔ་ཕག་བྲུན་བསྣན་པ་དང་པོ་ནས་ཟ་དགོས། དེ་ནས་གདོང་
བཟློག་འགྲོ་བ་ཡིན། ལ་ལར་དང་པོ་ནས་སྐྱུགས་སྔོན་པོ་སེར་པོ་ལྗང་གུ་སོགས་
སྐྱུགས་ཡོང་བ་ཡོད། དེ་ལ་གི་ཁྱུང་ལ་ཏིག་བརྒྱུད་བསྣན་པ་ཟབ། ཕུར་ནག་
གཅིག་ཐང་འཐུང་དགོས། ལ་ལར་ཟས་མ་ཟོས་མེད་པའི་ཟུངས་ཟད་འགྲོ་བ་
དེ་ལ། སྤྱི་འཇོམས་ཐང་ཕྱེ་བྱིན་ཅིང་། དྲག་པོ་བཅུ་གསུམ་སྦྱོང་ཡང་ཡང་
བཏང་བས་ཟས་ཟོས་ངོ་ཡོད་ཅིང་ཟུངས་ཇེ་བཟང་རེད་ནས་བདེ་འགྲོ་དར།
ནད་བདེ་རིམ་བཞིན་ཐང་ཇེ་ཙམ་ཙ་བྱེད་དགོས། གམ་ཕྱེ་ཡང་ཐུན་ཆུང་་
དགོས། ཡང་ནད་འཇུག་ལ་དོན་སྣོད་གང་རེ་བཟུང་ནས་གཉན་ཁ་ཆགས་
ངེས་ལ་ཚད་པ་མ་སོང་ན་དོན་སྣོད་ཀྱི་སྨན་གང་འོས་ནང་དུ་ག་བུར་ཅུང་ཟད་
བསྣན་ནས་བྱིན། བདེ་ཐུབ་སོང་ན་ག་བུར་བཏང་དགོས་མ་རེད་པ་ཤིན་ཏུ་
ལེགས། ནད་མཇུག་རླུང་གིས་བཟུང་ཡོང་དར། ནད་བདེ་ཡང་ཅི་ན་འདི་
ན་མེད་པའི་ཐོམ་ཐོམ་པོ་ཞིག་དང་། ཡི་ག་མེད་པ་ཡོང་། དེ་དུས་ཚད་རླུང་
ཕྱེ་དགོས་པས། ཏིག་བརྒྱད་ཐུན་ཆུང་ངུ་གི་རྩེའི་ཟུར་དུ་མིག་གི་རིག་རྒྱུ་ཡོད་
ཙམ་ཞག་འགའ་རེ་ཟ་དགོས། དེས་ཚད་རླུང་ཕྱེ་འགྲོ། ཤིན་ཏུ་འཐིབ་པ་
བྱུང་ན་ཚ་བ་དོན་སྣོད་ཡུལ་དུ་གབ་པའི་རྟགས་ཡིན་པས་གུར་གུམ་བསྣན་པའི་
སེ་འབྲུ་ལྔ་བ་དང་ཏིག་ཏ་བརྒྱད་གཉིས་ཟ་རེས་བྱས་པས་གཉིད་སད་པ་ལྟར་
• 113 •



，
མ་རིག་རྒྱུ་བྱས་དུག་གསུམ་རང་གཟུགས་འཆི་བདག་ཞགས་གཅོད་ཤེས་རབ་རལ་གྲི། །
འགྱུར། རླུང་རྩི་ཤ་ཁུ་དང༌། འབྲི་ཡར་མའི་འོ་མ་བསྐོལ་བའི་ནང་རྩམ་པ་
ཅུང་ཟད་བཏབ་པའི་འོ་རྒྱུ་འཐུང་བས་རླུང་རྩི་འོང་དར། ནད་མཇུག་བདེ་
སྐབས་ཀྱང་གི་ཏིག་ནང་ཁྱུང་ལྔ་ཅུང་ཟད་བསྣན་པ་ཡུན་རིང་ཟ་དགོས། གི་
ཏིག་ཁ་རྐྱང་འདི་རྒྱུན་དུ་ཟོས་ན་ཡང་ལགས། ནད་གཞུགས་ལ། ལ་ལ་ཞ་
འགྲོ་དར་བས་ཐག་པའི་རྒྱུད་ནས་ལག་པས་བཟུང་ནས་ཕར་འགྲོ་ཚུར་འགྲོ་་
བསླབ་ན་ཡང་དྲག་འགྲོ་བ་ཡང་ཡོད། དེས་མ་ཕན་ན་ཉ་ཕྱིས་ཉེར་ལྔའམ།
བསམ་འཕེལ་ནོར་བུ་སོགས་ཟོས་ནས་ལག་རྟེན་ལ་བརྟེན་ནས་འགྲོ་བ་བསླབ་
པས་དྲག་འགྲོ་བ་ཡོད། ལ་ལ་རྒྱུ་ཐོར་བུད་ནས་དེ་ལ་རྐྱེན་ནས་བསྡབ་ལྷོག་
འབུད་པ་དང་། རང་བཞིན་པ་བྱུང་གི་ སྐབས་ལྷོག་འབུད། དེ་ལ་གཙོ་
བརྒྱད་ སྟེང་འཛིན་པ། འཁུན་ པ་ གྲོས་འདེབས། སྟག་ ཤ ཤུག་ཚེར།
གླ་རྩི། གུ་གུལ་བསྣན་པ། གནོད་སྦྱིན་ལྕགས་རལ་ཞེས་པ་དེ་ཕྱེ་མ་བྱེད་ནས་
བྱིན་པས་ཐུབ། དེ་སྟེང་སྤང་སྤོས། སྐྱེར་ཤུན། རྟུའུ་ཆུ་བསྣན་ན་ཡང་
ཤིན་ཏུ་ལེགས། དྲག་པོ་བཅུ་གསུམ་སྟེང་དངུལ་ཆུ་བསྣན་པའི་སྦྱོང་ཡང་ཡང་
བཏང་པས་ཕན། ཡན་ལག་ལྟར་ནད་ནག་པོ་སུམ་བསྒྲིལ་དང་པོ་ནས་ན་ཡོང་
དུས་སྙིང་སྲོག་གཟེར་ཞིང་ཚིགས་པ་ཟ་བར་འབྱུང༌། གཉིད་མི་ཁུག་པ་དང་
ནད་དྲག་ཚར་དུས་ལོ་རེ་ལོ་ཕྱེད་ཙམ་ལ་གཉིད་ཟིན་རྒྱུ་མེད། མིག་ལ་ཕོག་ན་
མིག་འབྲས་ཐང་ལ་ལྷུང་ཟེར་བའི་ནད་དེ་ལ། ཐང་དང་ཕྱེ་མ་མང་སྦྱོར་ཆེན་
མོ་བཏང་ཞིང་ཐོང་རྩ་གཏར་ཡང་ཕན། ལྟག་པའི་སྡུད་སྒོ་བར་མའི་གཡས་
གཡོན་དུ་ཚོན་གང་རེ་གཞལ་ལ་ལྟག་རལ་འཁྱུག་རྩའི་སྟེང་དེ་མིག་གི་གསང་ཡིན་
པས་མེ་བཙའ་གཉིས་བཞག་བདུད་(སྡུད) སྒོ་འོག་མ་ལ་མེ་བཙའ་གཅིག་བཞག
དེས་ མ་ ཐུབ་ ན་ དྲག་ པོ་ བཅུ་ གསུམ་ སྟེང་ མིག་ སྨན་ ཨ་ ཝ། ལྕགས་ སྦྲུལ།
• 114 •



གསོ་རིག་ཡིག་ཆ་ཉིང་བསྡུས།
མདུང་རྩེ་གཉིས། མི་ཐོད། འབྲུ་རུས། ཏིག་ཏ་བསྣན་པའི་སྦྱོང་མང་དུ་
བཏང་པ་དེས་ཐུབ་དར། ཡང་ལ་ལར་དུས་རྒྱུན་ལ་ན་རྒྱུ་ཅི་ཡང་མེད་པར་
རྐང་པ་སོགས་ལུས་གང་རེད་དུ་འབུ་རྒྱུ་ཟ་འཕྲུག་ལྡན་པ་འབུད། དེ་ལ་ལག་
པས་བྲད་ན་ཆུ་སེར་འོང་ཞིང་ཟ་ཕྲུག་ཇེ་ཆེར་སོང་ནས་རྨ་མཛེར་ཆེན་པོ་འབྱུང་
བ་ལ་གང་གིས་མི་ཕན་པར་ཡང་ཡོད། དེ་ལ་མེ་བཙའ་མང་པོ་བཞག་པས་
བཟང་། ཟ་ཕྲུག་ཆེ་བའི་སྟབས་ཀྱིས་མེ་བཙའ་ཚ་གཟེར་གོ་རྒྱུ་མེད་ཅིང་སླར་
ཟ་ཕྲུག་ལངས་ཞིང་ཆུ་སེར་མང་པོ་ཟགས་པ་འབྱུང་། རྨ་མཛེར་ཅི་ཙམ་ཆེ་བ་
དེ་ཙམ་མེ་བཙའ་ཆེ་དགོས། ཆུ་སེར་ཟགས་ཤིང་ཅུང་ཟད་ལས་དྲག་ན་མེ་
བཙའ་སླར་ཡང་བཞག་ཅིང་མ་བདེ་བར་དུ་མེ་བཙའ་རྒྱུན་བསྲིང་། རྨ་ཁར་
སྣུམ་བྱུགས་བཞིན་སླར་ཐུ་བྱུང་ན་སླར་ཡང་མེ་བཙའ་བཞག་ པས་ སེལ་ངེས།
དུས་རྒྱུན་མི་རྒྱུད་ངན་པ་འདྲ་བ་འཕྲལ་དུ་སྤྲོ་ཐུང་འཛིང་མོ་བྱེད་པ་དང་། ལྟོ་
ཆེ་ཞིང་ཟས་ཀྱིས་འགྲང་རྒྱུ་མེད་པ་འབྱུང་བས། དེ་ལ་དྲག་པོ་བཅུ་གསུམ་ནང་
དུ་ཨར་བརྒྱད་འབྲོང་སྙིང་བསྣན་པའི་སྦྱོང་མང་དུ་བཏང་། དེས་ཕན་པ་ལག་
བླང་ཡིན། ཡང་ཕོ་ཁ་ཚ་ཞིང་རྒྱུག་རྒྱུ་མེད་པ་སྦྱོང་གི་མ་ཕན་ན་རྩམ་པ་ཞིབ་མོ་
བྱས་པའི་ཟན་ལེབ་ནང་དུ་སྤྲ་བའི་མེ་བཙའ་ལྔའམ་བཅུའམ་ཉི་ཤུའམ་ལྔ་བཅུ་
ཙམ་དང་། གྱ་ལྔ་བརྒྱ་ཚོ་ཙམ་བཅའ་ཁོག་ལ་མེད་པས་ངེས་པར་བདེ་འགྲོ།
སྤྱི་སྨན་ ཐང་གམ་འམ། སྲིན་ངེས་པ་ཅན་བྱུང་ན་སྲིན་སྨན། བྱི་ཏང་ཀ
མ་རུ་རྩེ། ལང་ཐང་རྩེ། སྒོག་སྐྱ། སྟག་ཆུང་། གཡེར་མ། སེ་འབྲུ་དེ་
རྣམས་ཐང་གམ་ཕྱེ་གང་ལ་བྱས་པས་ལེགས། ཡང་ལ་ལར་འབུ་རྒྱུག་པ་འདྲ་བ་
སྐྲངས་འབུར་འབྲུམ་ཐོར་ཟ་ཕྲུག་བྱེད་པ་ཐམས་ཅད་མཁྲིས་པ་རྩ་ལ་རྒྱུག་པ་ཡིན།
སྲིན་མིན་པས། སྨན་ལ་ནིམ་པ། དོམ་མཁྲིས་གཉིས་སྤྱི་སྨན་ཐང་ཕྱེའི་ནང་
• 115 •



མ་རིག་རྒྱུ་བྱས་དུག་གསུམ་རང་གཟུགས་འཆི་བདག་ཞགས་གཅོད་ཤེས་རབ་རལ་གྲི།
དུ་བསྣན་པས་སྐྱུག་ལམ་གཅོད་དགོས། ཡན་ལག་དང་ཚིགས་ལ་ཕོག་ན་ཁོག་
སྲུང་ལ་སྤྱི་སྨན་གམ་ཐང་གཉིས་བཏང་དགོས། ཚིགས་པ་ལ་སྐྲངས་པོ་བྱུང་ན་
དྲག་པ་སླ་བས་སྐྲངས་པོ་བྱུང་ན་ལེགས། ཚིགས་པ་གཟེར་ཞིང་སྐྲངས་པོ་མེད་
ན་འདར་ཞིང་རྐང་ལག་གང་ལ་ཕོག་པ་དེ། གཡུགས་ནས་མལ་དུ་འདུག་་་
ཉམས་མེད་ཅིང་ཨོ་དད་བྱེད་ནས་འཁྱམས་འགྲོ་བ་ཡོད། དེ་ལ་ཡང་ཟ་སྨན་
གོང་གི་གམ་ཐང་དང༌། དྲག་པོ་བཅུ་གསུམ་ལ། ཐར་ནུ་ཆུ་རྩ་དུར་བྱིད་
སོགས་ཚ་བའི་སྦྱོང་སྨན་གསུམ། བོང་ང་ཆེ་བར་བྱེད་ཅིང་ཕྱི་ནས་འབྱར་བྱེད་
ཅིང༌། དེ་སྟེང་ཤོག་སེར་རམ་གྲོད་པ་སྲབ་མོའི་གཡོག་ནས་ཆུ་བཏིམ་ཅིང་སྐམ་
བཅུག་མི་ཉན། ཕྱི་ནས་འབྱར་དེས་ཁ་འཁོར་ཁྲག་ཆུ་སེར་རྣག་ཏུ་ཁུག་ནས་རྨ་
གཞན་ལྟར་དྲག་འགྲོ་ཡང་། ཆོས་གྲགས་རྡོར་འབུམ་གཏེར་ལུང་ལས། སྔ་
དྲོ་བདེ་ཞིང་ཕྱི་དྲོ་ཐུ་ཞེས་གསུངས་བཞིན། ད་ནངས་ནད་བདེ་འདུག་པ་སྙམ་
ནས་ལངས་ཏེ་སྐེ་རེག་བཅིངས་ནས་སོང་ཀྱང་། ཉི་མ་ཕོག་པ་དང་མཉམ་དུ་
ནད་ཐུ་ནས་ལུས་ལ་རྔུལ་ཆུ་འཛག་ཅིང་ན་ཚ་ཟུག་གཟེར་ཤིན་ཏུ་ཆེ་ནས། ད་
ང་རང་ཤི་ཚར་ཐལ་བསམ་པ་འབྱུང་། རྒྱུས་མེད་ལྷ་རྗེ་ཡིས་བལྟས་ན་རྫུན་
རེད་བསམ་པ་ཡང་ཡོད། དེ་དག་གང་བྱུང་ཡང་། གོང་གི་གམ་ཕྱེ་སྦྱོར་བ་
བཏང་ཞིང་གཞུང་བཞིན་བཅོས་དགོས་མ་གཏོགས་གཞན་བྱེད་རྒྱུ་མེད། དེ་
ལྟར་བྱས་ན་བཅོས་དེས་སྔོན། མི་བརྒྱ་ཕྲག་མང་པོ་ནད་ངན་འདི་ལས་ཐར་
བའི་ལག་བླང་ཡོད། དེ་སྔོན་ལྡུམ་མགོ་དམ་དུམ་རེ་ཟུང་ལྷ་རྗེ་རྣམས་ལ་ཕན་
ཕྱིར་བྲིས་ཀྱང་། དེང་སྐབས་ཤིང་ཕོ་བྱིའི་ལོ་ཐར་ཟླ་བའི་དུས་ཚེས་དགེ་བར་
གཏེར་ཆེན་རྡོ་རྗེ་དྲག་པོ་འཕྲིན་ལས་འདུས་པ་ལས་རབ་བདེ་བ་རྩལ་གྱི་གདན་
སར་གཙུག་ལག་ཁང་ཆེན་པོ་གསར་བཞེངས་སྐབས་རབ་ཏུ་གནས་བར་མཆོག་
• 116 •



གསོ་རིག་ཡིག་ཆ་ཉིང་བསྡུས།
སྤྲུལ་རིན་པོ་ཆེ་དང་གསང་བདག་ཕྱག་ན་རྡོ་རྗེ་དངོས་བྱོན་དཔལ་དགའ་རིན་པོ་
ཆེ་རྣམ་གཉིས་ཀྱིས་བྱམས་མགོན་དངོས་བྱོན་པད་འབྱུང་དབྱེར་མེད། རྗེ་ཏཱ་
སི་ཏུ་རིན་པོ་ཆེ་པད་མའི་མཚན་ཅན་གང་ན་ཞུས་ཕེབས་སྐབས་སུ། སྙིགས་
དུས་ནད་རིམ་ངན་པ་འདིའི་བཅོས་ཐབས་ཡི་གེའི་རིས་སུ་བཀོད་དགོས་ཞེས་
བཀའ་བསྩལ་གྱི་དར་ཡུག་སྤྱི་བོར་གནང་ནས་བཀའ་ཕབ་བྱུང་བས། བདག་
གིས་སྐྱབས་མགོན་རིན་པོ་ཆེ་རྣམས་ལ་གསོལ་བ་བརྩེ་གཅིག་ཏུ་བཏབ་སྟེ་བྲིས་པ་
འདིས་ཀྱང་། སངས་རྒྱས་ཤཱཀྱ་ཐུབ་པ་དང་། པདྨ་འབྱུང་གནས་གཉིས་ཀྱི་
བསྟན་པ་རིན་པོ་ཆེ་ཕྱོགས་དུས་གནས་སྐབས་ཐམས་ཅད་དུ་དར་ཞིང་རྒྱས་པ་
དང་། དེ་འཛིན་གྱི་དཔལ་ལྡན་བླ་མ་དམ་པ་རྣམས་སྐུ་ཚེ་བསྐལ་བརྒྱ་ལ་་་
བརྟན་པ་དང༌། དེའི་རྗེས་སུ་འཇུག་པའི་སློབ་རྒྱུད་ཆོས་བརྒྱུད་རྣམས་ཀྱང་
དར་ཞིང་རྒྱས་ལ་ཡུན་རིང་དུ་གནས་པ་དང་། དེ་རྣམས་ཀྱི་གདུལ་བྱའི་ཡུལ་
དུ་གྱུར་པའི་མཐའ་ཡས་པའི་སེམས་ཅན་སྲོག་དབུགས་ཀྱིས་བསྡུས་པའི་འགྲོ་བ་
རྣམས་ ཀྱང་ནད་མཚོན་མུ་གེའི་ བསྐལ་ ངན་ ལས་ ཐར་ཏེ་ སྒྲིབ་ གཉིས་ བྱང་།
ཚོགས་གཉིས་མྱུར་དུ་རྫོགས་ནས་སངས་རྒྱས་པར་གྱུར་ཅིག
དཔལ་ལྡན་ཕྲེང་བ་ཞིང་བློན་སྡེ་དགུ་དང་། །ཕྱག་དྲུག་མགོན་པོའི་ལྷ་
ཚོགས་སྨན་སྲུང་གིས། །སྙིགས་དུས་སེམས་ཅན་དུག་ལྔ་རང་གར་སྤྱོད། །དེ་ཡི་
རང་གཟུགས་ནག་པོ་སུམ་སྒྲིལ་གྱི། །འཇིགས་ལས་སྐྱོབ་ཕྱིར་སྨན་ཡིག་སྨན་སྦྱོར་
རྣམས། །བྱིན་རླབས་ལྡན་ཞིང་འགྲོ་ཕན་འབྱུང་བར་མཛོད། །སྨན་ལོག་དཔྱད་
སོགས་འགྲོ་བའི་འགལ་རྐྱེན་སྲུང་། ། སྨན་འདི་ཁ་རུ་སོང་བའི་སེམས་ཅན་་་་
ཀུན། །ནད་གདོན་སྡིག་སྒྲིབས་མ་ལུས་དག་གྱུར་ཅིག།ཚེ་བསོད་འབྱོར་རྒྱས་སྣང་
སྲིད་དབང་དུ་བསྡུས། །དུག་ལྔའི་རང་གཟུགས་ཡེ་ཤེས་ལྔ་རུ་བསྒྲལ། །གཉིས་
• 117 •



མ་རིག་རྒྱུ་བྱས་དུག་གསུམ་རང་གཟུགས་འཆི་བདག་ཞགས་གཅོད་ཤེས་རབ་རལ་གྲི།
འཛིན་འཆིངས་པའི་འགྲོ་དྲུག་སེམས་ཅན་རྣམས། །ཐར་མཆོག་བདེ་ཆེན་ས་ལ་
ལེགས་འབྱོར་ཤོག།
ཞེས་པའང་ཀརྨ་རབ་འབྱོར་རམ་ཀརྨ་མཚན་དཔེ་ཞེས་པས་བྲིས་་་་་
འདིས་ཀྱང་མདོ་སྔགས་ཀྱི་བསྟན་པ་དར་ཞིང་རྒྱས་ལ་ཡུན་རིང་དུ་གནས་པའི་
རྒྱུར་གྱུར་ཅིག།
སརྦ་མངྒལཾ། དགེ་ལེགས་འཕེལ།
• 118 •



གསོ་རིག་ཡིག་ཆ་ཉིང་བསྡུས།
༄༅། །སྦྱོར་བ་བརྒྱ་བའི་མཆན་བཞུགས་སོ། །
བུ་སྟོན་རིན་ཆེན་གྲུབ།
༄༅། །རྒྱ་གར་སྐད་དུ། ཡོ་ག་ཤ་ཏ་ཀ བོད་སྐད་དུ། སྦྱོར་བ་བརྒྱ་
བ། སངས་ རྒྱས་ སྨན་ གྱི་ བླ་ བཻཌཱུརྱ་འོད་ ཀྱི་ རྒྱལ་ པོ་ ལ་ ཕྱག་ འཚལ་ ལོ། །
འཕགས་པ་ཀླུ་སྒྲུབ་ལ་ཕྱག་འཚལ་ལོ། །རིང་དུ་གྲགས་པའི་གསོ་དཔྱད་ནས། །
མཐའ་ཡས་རྒྱུད་ཀྱི་གཅེས་པ་བླངས། །སྨན་པ་མཁས་པར་རབ་མཆོད་པའི། །
སྦྱོར་བ་བརྒྱ་ཡིས་བཅིང་བར་བྱ། །བདུད་རྩི་ལྟ་བུའི་སྨན་སྦྱོར་གྱིས། །ལུས་ནི་
ནད་མེད་འགྱུར་བ་ཡིན། །གསོ་དཔྱད་ཤེས་པའི་སྨན་པ་ཡིས། །ནད་རྒྱུ་མཚན་
ཉིད་ཡོངས་སུ་བརྟག།
དང་པོ། རིམས་ནད་གསོ་བའི་དཔྱད།
སླེ་ཏྲེས་གླ་སྒང་བྱི་ཚེར་བཅའ་སྒ་དང་། །བྱི་ཚེར་གླ་སྒང་ཏིག ( ཀིང་ཏ་
ཏིག་ཏ)པརྱ་ཏ། །བ་ཤ་ཀ་བྱི་ཚེར་བཅའ་སྒ་གླ་སྒང་རྣམས། །བསྐོལ་ཐང་རླུང་
མཁྲིས་བད་ཀན་རིམས་ལ་བཏུང་། ། ཀླུ་ཏྲ(ཀཎྜ་ཀཱ་རི） སླེ་ཏྲེས་བཅའ་སྒ་པུཀྐ་
རོ། །(མ་ནུ་པུས་སྐར་གྱི་རྩ་བ)བསྐོལ་བའི་ཐང་བྱས་བད་ཀན་རླུང་མཆོག་
ལ། ། ལུད་པ་དབུགས་མི་བདེ་བཅས་དང་ག་མེད། །གཞོགས་གཟེར་ཉེས་་་་་
• 119 •



སྦྱོར་བ་བརྒྱ་བའི་མཆན།
གསུམ་ལས་བྱུང་རིམས་ལའང་བསྔགས། ། དོང་ག་དྲོད་སྨན་ནར་ རྩ་གླ་ སྒང་
དང་། ། ཧོང་ལེན་ཨ་རུ་ར་རྣམས་བསྐོལ་བའི་ཐང༌། །གཟེར་བཅས་ཚད་འཁྲུ་
བད་རླུང་ལྡན་ རིམས་ལ། ། ཕན་ནོ་ དྲོད་སྐྱེད་བཞུ་པ་བྱས་པས་ཀྱང་། ། རྒུན་
འབྲུམ་གླ་སྒང་ཧོང་ལེན་ཨ་རུ་ར། །དོང་ཀའི (འབྲས་བུ）པདྨ་ཏ་ཀའི་ཐང་བྱས་
ལ། ། མཁྲིས་བྱུང་རིམས་དང་བླ་འཆོལ་བརྒྱལ་བ་དང་། །མགོ་འཁོར་ཚ་སྐམ་
སྐོམ་དད་ལྡན་རྣམས་ཕན། །ཀཎྜ་ཀཱ་རི་བཅའ་སྒ་སླེ་ཏྲེས་བསྐོལ། ། དྲོད་སྨན་
ནར་མོའི་(ཕྱེ་མ)བསྲེས་པའི་ཐང་འཐུངས་པས། །གསུས་གཟེར་ལུད་པ་ཚད་
རྙིང་དང་ག་མེད། ། ཕོ་བའི་ནད་ཆམ་དབུགས་མི་བདེ་རྣམས་འཇོམས། །བྱི་
ཚེར་པརྱ་ཏ་ཀ་(འགྲེལ་བ་གཅིག་མེད་དོ) ཨ་རུ་ར། །བ་ཤ(བ་ཤ་ཀ)ཧོང་ལེན་
(ཀི་ར་ཏ་ཏིག་ཐ)ཏིཏྟ་པྲི་ཡང་ཀུའི(རྫས་མེ་ཏོག་གཟུང་ཞེས་འགྲེལ་བར་རོ)། །
ཀ་ར་ཆེར་བཏབ་བསྐོལ་བའི་ཐང་འཐུངས་པས། །སྐོམ་དད་ཁྲག་མཁྲིས་རིམས་
དང་ཚད་ལྡན་འཇོམས། །རིམས་ནད་གསོ་བའི་དཔྱད་དོ། །
གཉིས་པ། ལུས་གསོ་བའི་དཔྱད།
སྐྱེར་རྩ་འབྲས་བུ་གསུམ་དང་བཱི་ཤཱ་ལ(བཱི་ཤཱ་ལ་གཉིས་ཡོད་པ་ལས་ལག་
ལྡན་སོ་ཞེས་པའི་བཱི་ཤཱ་ལ་ལས་གཞན་ཡིན་ནོ། །)（ཨིནྡྲ་བ་རུ་ཎ)། །སྐྱེར་རྩ་བྱེ་
མར་བྱས་ལ་ངེས་པར་བསྐོལ། ། ཐང་ལ་ སྦྲང་རྩི་ ལྡན་པ་འཐུངས་པ་ཡིས། །
གཅིན་ཁ་སྙི་བའི་ནད་སྐྱེས་མ་ལུས་འཇོམས། ། ཨུ་དི(བཱ་ལ་ཀ)ཙུ་དང་ཀ་པེད་
བོང་ང་དཀར། །གླ་སྒང་དུག་མོ་ཉུང་བཅས་(ནི་འགྲེལ་བར་ཀུ་ཊོ་བསྙ་ལ་ཞེས་
འབྱུང་བས་ཤུན་པ་དགོས་པ་འདྲའོ）ཐང་བྱས་པ། །ཚད་པ་གཟེར་བཅས་ཁྲག་
• 120 •



གསོ་རིག་ཡིག་ཆ་ཉིང་བསྡུས།
འཁྲུ་དང་བཅས་པ། ། ཡུན་རིང་ཞུགས་པའི་འཁྲུ་བ་རྣམས་ལ་ཕན། ། གླ་སྒང་
བཅའ་སྒ་བོང་ང་དཀར་པོ་བཅས། ། སླེ་ཏྲེས་ཆ་མཉམ་ཆུ་ལ་བསྐོལ་འཐུངས་
པས། །མེ་དྲོད་ཞན་པའི་རྒྱུན་གྱི་ནད་རྣམས་དང༌། ། ཚད་ཟིན་འཁྲུ་བའི་ནད་
ཀྱང་སེལ་བར་འགྱུར། །པགས་ནད་ལྟོ་བ་ན་དང་སྐྱ་རྦབ་ནད། །སྦོས་དང་ཆམ་
པ་བད་ཀན་མགུལ་འགགས་ལ། །པུརྣ་རྣ་བ(བ་སྦྲུ་བ）ཐང་ཤིང (འགྲེལ་བར་
སྐྱེར་པའི་ཤིང་དུ་བཤད) ཨ་རུ་ར། །སླེ་ཏྲེས་བ་གཅིན་གུ་གུལ་ལྡན་པ་བཏུང༌། །
གླ་སྒང་ཤི་ཀྲུ(ཕོ་བ་རིལ་དཀར）ཐང་ཤིང་(ན་དེ་བ་དཱ་རུ)དནྟཱི (རྒྱ་དཔེར་ཨ་ཁྲུ་
པརྨི་འདུག་གོ་འགྲེལ་བར་མུ་ཏི་ཀ་པརྨི་འདུག་གོ）འབྲས། །(འབྲས་བུ་གསུམ་
མོ)བྱི་ཏང་དྲོད་སྨན་ནར་ཕྱེ་བཅས་ཐང་གིས། །རྒྱུན་དུ་ཁ་རྐུབ་ནས་འབྱུང་སྲིན་
བུ་དང་། ། སྲིན་ལས་སྐྱེས་པའི་ནད་ཀྱང་འཇོམས་པར་འགྱུར། ། སུམྨེ་(སུག་
སྨེལ) དྲོད་སྨན(པི་པི་ལིང་ངོ་) ཤིང་མངར་ན་ལེ་ཤམ(ཕོ་བ་རིལ)། ། ཨསྨྲ་བྷེ་ད་
(སུ་སུའི་རྩ་བ)ཨེ་རཎ(དནྟ། ཌ)བ་ཤ(བ་ཤ་ཀའོ)གཟེ(མ)། །བྲག་ཞུན་
གཙོ་ཆེར་བསྐོལ་བའི་ཐང་འཐུངས་ན། ། རྡེའུ་གསེག་མ་དང་བཅས་གཅིན་སྲི་
སེལ། ། བྲག་ཞུན་ཨསྨ(སུ་སྲུའི་རྩ་བ)བྷེ་ད་སུམྨེ་(སུག་སྨེལ)དང༌། ། དྲོད་སྨན་
(པི་པི་ལིང་)ཕྱེ་མ་འབྲུས་བཀྲུས་ཆུ་བཏབ་བཏུང༌། །ཡང་ན་བུ་རམ་དང་བཅས་
འཐུང་གྱུར་ན། །གཅིན་སྲི་འཆི་ལ་ཐུག་པ་ཡང་འཚོ་འགྱུར། །དོང་ཀ་དང་ནི་
གཟེ་མ་ཨ་རུ་ར། ། བྱི་ཚེར་ཨསྨྲ་བྷེ་ད་བ་ཤ་ཀ ། བསྐོལ་བའི་ཐང་ལ་སྦྲང་རྩི་
ལྡན་འཐུངས་ན། ། ཚ་ཞིང་གཟེར་བཅས་གཅིན་སྲི་གྲོལ་བར་འགྱུར། ། དོང་ག
(སོར་བཞི་བ)དང་ནི་སླེ་ཏྲེས་བ་ཤ་(བ་ཤ་ཀ)རྣམས། །ཨེ་རཎ(ཌ)མར་ཁུ་ལ་
བསྐོལ་ཐང་འཐུངས་ན། །རླུང་བྱུང་རྣམ་གྱུར་མ་ལུས་ཁྲག་གི་ནད། །སྟེང་འོག་
ལུས་ཀུན་ནས་འཛག་རིམ་པས་འཇོམས། ། ཏནུ་ལི་ཀའི (སྤྱིར་འབྲས་ལ་ཟེར་
• 121.



སྦྱོར་བ་བརྒྱ་བའི་མཆན།
ཀྱང་ད་རེས་འབྲས་མིན་པ་གཅིག་ཡོད། )རྩ་བ་ལིག་བུ་མིག(སྐད་དོད་ལ་ར་
ས་ཨཉྫ་ནི་ཁུ་བའི་མིག་སྨན་ཏེ། ཡན་ལག་བརྒྱད་པར་སྐྱེར་ཁཎྜར་བསྒྱུར་བ་
ལེགས་སོ། །ཁ་ཆེ་ཟླ་དགའི་སྨན་མིང་ལས། ར་ས་ཨཉྫ་ན་སྐྱེར་ཁཎྜ། ཤོ་ད་
ཨཉྫ་ན་ལིག་བུ་མིག་གོ།)འབྲས་ཀྱི་ཆུ་ལ་སྦྲང་རྩི་ལྡན་འཐུངས་ན། །(རླུང་མཁྲིས་
བད་ ཀན་ འདུས་ པ》ཀུན་ གྱིས་བསྐྱེད་ པའི་ ཁྲག་ནད་ངེས་ པར་འཇོམས། །
དབུགས་མི་བདེ་ལ་བྷཱགི (ཚངས་པའི་ཤིང་ངམ་བྲམ་ཟེའི་ཤིང་དུ་འགྲེལ་བར་
བཤད། ་ བརྒྱད་པར་ག་བྲར་བཤད་དོ། །)བཅའ་སྒས་སོ། །བྲི་ཧ་ཏི་གཉིས་
(སྟག་ཚེར་ཆེ་བ་དང་ཀཎྜ་ཀཱ་རི)ཨེ་རཎ་(ཌ)ཀ་པེད་དང་། །མཱ་ཏུ་(ལུང་ཀའི་
ས་བོན)ཨསྨ་ཀླུ (སྲུ་སྤུའི་རྩེ་བ) ར་ཤིང་ཀུན་གཟེ(མ་རྣམས་ཀྱི་རྩ་བ)། །སེན་དྷེ་
(རྒྱ་ཚ)ཨེ་རཎ（ཌ）མར་ཁུར་བསྲེས་བྱས་ ཐང་། །རྐེད་པ་སྙིང་ནུ་ཕོ་མཚན་
གཟེར་བས་གདུང་། །ཤིང་ཀུན(ཆ་གཅིག) ཤུ་དག（ཆ་གཉིས） ཁ་རུ་（ཚ་ཆ་
གསུམ)བཅའ་སྒ(ཆ་བཞི）དང་། །(འགྲེལ་བར་ཟི་ར་བཤད)གོ་སྙོད(ཆ་ལྔ)
ཨ་རུ(ར་ཆ་དྲུག)པུཥཱར(མ་ནུ་པུས་ཀར་ཆ་བདུན)རུ་རྟ་(ཆ་བརྒྱད)རྣམས། །
ཕྱི་མའི་ཆ་འཕེལ་ཕྱེ་མར་བྱས་རྣམས་ཀྱིས། ། ལྟོ་ སྐྲུན་རིམས་སྙིང་གསུས་ནད
（འགྲངས་དྲག་པའི་ནད། )རྣམས་ལའོ། །བཅའ་སྒ་ཤིང་ཀུན་རུ་ཚ(ཀ་སྟེ་ཁ་
རུ་ཚའོ）ཆ་མཉམ་ཕྱེ། །སྒ(སྐྱའི） ཆུ་ལ་བསྐོལ་བད་ཀན་རླུང་བྱུང་དང༌། །རྩིབ་
ལོགས་སྙིང་རྒྱུབ་གསུས་(པ)གཟེར(བ་དང་)གསུད་རྣམས་ལ། །བཏུང་ངོ་དེ་
བཞིན་ནས་ཁུས་རྟུག་འགགས་ལའོ། །འཇམ་འབྲས་(ལ་གཉིས་ཡོད་པའི་་་༌་
གཅིག་ཀཎྜ་ཀ་རཉྫའི་ལོ་མའོ)ལོ་མ་བི་ཤཱ་ལཱ་ཙ(ཨིཎྜ་བ་རུ་ནི)བྱ། །(དབྱི་མོང་
གི་ལོ་མ)ཙི་ཏྲ(ཀ)ཚ་གསུམ་(སྒ་པི་པི་ལིང་ན་ལེ་ཤམ། བ་ཧི་ཀ་དང་མ་བ་
ཁ།)ལན་ཚ(རྒྱམ་ཚ) གཙོ་ཆེར་བརྩེགས། ། བསྲེགས་པའི་ ཐལ་བ་ཞོ་ལ་སྦྱར་
• 122 •



གསོ་རིག་ཡིག་ཆ་ཉིང་བསྡུས།
འཐུང་བས། ། དམུ་སྐྲན་སྐྱ་རྦབ་རྐུབ་ཀྱི་ནད་རྣམས་སེལ། །ཤིང་ཀུན་ཤུ་དག་
བཅའ་སྒ(འགྲེལ་བ་གཅིག་ན་རུ་རྟ་ཞེས་བྱུང་སྟེ་མ་དག་སྙམ)སརྫི་ཀ（འི་འགྱུར་
བྱེད་དོ། །）། ཁ་རུ (ཚ) ཕྱི་མ་གཉིས་འགྱུར་ཕྱེ་མར་བྱས། །ཆུ་དྲོན་བཏབ་
འཐུངས་སྣ་ཚོགས་གསུས་གཟེར་དང་། ། སྙིང་ནད་སྐྲན་དང༌ སྟོད་དུ་རླུང་་་་་
འཚངས་འཇོམས། །ཤི་གི་ (ཀརྐ་ཊའི་རྭ་ཅན)ཚ་གསུམ་འབྲས་གསུམ་ཀཅུ་ཀ
(རི)། ། བྷཱནི་པུཥར་(མ་ནུ་པུཥར་གྱི་རྩ་བ)ཛ་ཊཱ་(ནི་རལ་བ་སྟེ་དེའི་རྩ་བ) ཚྭ་
སྣ་ལྔ (རྒྱམ་ཚ། ཨུ་བྷི་ད། ཙབས་རུ་ཚ། ཁ་རུ་ཚ། རྒྱ་མཚོ་ལས་བྱུང་
བའི་ཚྭའོ། །)། །ཕྱེ་མ་ཆུ་དྲོན་བཏབ་འཐུངས་སྐྱིགས་བུ་ལུད། །དང་ག་མེད་
ཆམ་སྟོད་རླུང་མི་བདེ་འཇོམས། །ཛམ་བུ(ཀ)དུག་ཉུང་ཨརྐ་ཤི་གྲུ་སྣུ (འགྲེལ་
བར་མིང་གི་རྣམ་གྲངས་ཤེས་སུ་ཟེར། རྒྱ་དཔེ་གཅིག་ལ་སྣུ་ཀ་ཟེར།)ཧ(རྒྱ་
དཔེ་གཉིས་ལས་སྣུ་ཏ་ཟེར་རོ།)། །བསྲེ་ཤིང་བྱཱ་གྷི་བྲི་ཧ་ཏི། །པ་རི(ཇ་ཏ་ཀ)ཀ་
པེད་ཚོས་ཤིང་(གི་མེ་ཏོག)ཛཊཱ་ཨ་པཱ་མཱརྒ་ནིལླི་ཙི་ཏྲ་ཀ ། བ་ཥ (བ་ཤཱ་ཀ)
པུཥར《མ་ནུ་པུཥ་ཀར། རྒྱ་དཔེ་གཅིག་ཏུ་པུཥ་ཀོ་རེའི་མིང་གི་རྣམ་གྲངས་གྷོ་
ཎྜ་ཞེས་འབྱུང་།) པཱ་ཊ་ལ་དང་སེརྙེ་ལྡན་པ་བསྲེགས་ཐལ་བསྐོལ་བ་ལ། ། སྔར་
བཤད་ཤིང་ཀུན་ལ ( སོགས་ཀྱི་སྒྲས་ཤུ་དག་ལ་སོགས་པ་བསྡུའོ）སོགས་བཏབ་
པའི་ཁུ་བ་ལྟོ་སྐྲུན་བད་ཀན་ནད་ལ་བཏུང་། །ཙ་བྱ་སྟར་བུ་ཚ་གསུམ་བསེ་ཡབ་
བཅས། །བ་ལུ (འི་འདབ་མ)ཛཱི་ར་(ཟི་ར་ཡིན)ཅུ་གང་ཙི་ཏྲ་ཀ ། ཕྱེ་མ་ཆ་
མཉམ་བུར་བསྲེས་དྲི་ གསུམ་ལྡན། །གྲེ་མཛེར་ཆམ་བད་དང་ག་མེད་ལ་་་་་་
བསྔགས། ། བ་ལུ (འི་འདབ་མ) ཙ་བྱ་ན་(ལེ) ཤམ་(རྣམས་ཆ་མཚུངས་པར་
གཟུང་བར་བྱའོ）མཚུངས་གཉིས་པ། །མཱུ་ལ(འདིར་འགྱུར་ཅུང་ཟད་མ་བདེ་སྟེ་
རྒྱ་དཔེ་རྩ་འགྲེལ་དུ་བྷི་རམས་མཱུ་ལ་ཞེས་པའི་འགྲེལ་བར་རམ་པ་ལ་མཱུ་ལ་ཞེས་པ་
• 123 •



སྦྱོར་བ་བརྒྱ་བའི་མཆན།
པུསྐྱ་རའི་རྩ་བའོ་དེ་ཆ་གཉིས་སོ། ། མ་ནུ་པུཀ་རའི་རྩ་བ་ཆ་གཉིས།) ཅུ་གང་དྲོ་
(སེ་སྱ་ཡི་ཆ་གཉིས） ཙའོ་(དེ་བཞིན་དུ་ཅུ་གང་དང་དྲོ་སྨན་ནར་མོ་དག་ཀྱང་ཆ་
གཉིས་སོ། །)སྒ་སུམ་འགྱུར། །བུ་རམ་སུམ་འགྱུར་དྲི་བཟང(ཛཱ་ཏིག་གསུམ་གྱི་
དྲི་བཟང་བར་བྱས་ནས）རིལ་ བྱས་ མུར། ། གྲང་གཞི་གློ་རིམས་གཟེར་བའི་
གཞང་འབྲུམ་སེལ། །སྒ་དྲོས(སྨན་ནར)ནལ་ཤམ་ནཱ་ག(གེ་སར་གྱི》འདབ(མ་
ནི་ལོ་མ) ཤིང་ཚ། །སུམྦྷེལ་མཐའ་(མ་སུག་སྨེལ་ནས་ལུགས་ལྡོག་གི་རིམ་པས་
སུག་སྨེལ་ཆ་གཅིག་གོ། དེའི་སྟེང་དུ་ཤིང་ཚ་གཉིས་སོ། །དེ་བཞིན་དུ་སྔར་གྱི་
སོ་སོའི་ཆ་རྣམས་འཕེལ་བས་སོ། །)རིམ་གང་འཕེལ་ཕྱེ་མར་བྱས། །འདི་དག་
ཆ་འདྲའི་ཀར(དཀར་ལོ》འགམ་གཞང་མེ་ཞན། ། དབུགས་(མི་བདེ་དང་)
དང་(ཀ）མི་བདེ་བ་དང༌)སྐྲུན་(དང་)འགུལ་（ནད་དང་)སྙིང་ནད་ལ(ཕན་
པ)འོ། །སེནྡྷེ་(རྒྱམ་ཚ) ཤིང་ཀུན་འབྲས་གསུམ་ལ་ལ་ཕུད། །ཚ་གསུམ་བུ་རམ་
(གྱི) ཆ་རྣམས (ཀྱིས་རྫས་གཞན་རྣམས་ལ་ཕྱེ་མར་བྱས་པ་ཆ་མཉམ་པ།)རིལ་
བུར་བྱས། །དེ་རྣམས་མུར་ཞིང་མྱངས་པས་ཚིམ་ཐོབ་ཅིང་། །མེ་དྲོད་ཞན་ལས་
རབ་ཏུ་བྱུང་བའང་སེལ། ། ལྕགས་ཕྱེ་ཚ་གསུམ་རྒྱ་ཤུག་ཆ་ཐམས་ཅད(ཀྱི)། །
མཱཀྐི (ཀ་སྦྲང་རྩི་སྔར་གྱི་རྣམས་ཀྱི)ཕྱེ་མ་དང་མཉམ་(པ）དེ་རྣམས་བཟའ། །
རྒུན་འབྲུམ་ལྡན་པའི་རྗེས་སུ་དར་འཐུངས་པས། ། སྐྱ་རྦབ་ནད་ལ་ཕན་ཞིང་
རིང་དུ་འགྲོ། །(ཐམས་ཅད་ལ་དང་པོར)བུ་རམ་ལྡན་པའི་(གཞིར་བཞག་པ་
གཉིས་པར)་བཅའ་སྒ(གསུམ་པར་ཨ་རུ་རའམ་ཡང་ན་བཅའ་སྒའི་གནས་སུ）
དྲོད་སྨན་ནར ( མོ་དང་)། ། གསུམ་པ་ཨ་རུ་རའམ(ཡང་ན་བཅའ་སྒའི་གནས་ ་
སུ) བལ་བོའི་སེའུ (དང་གསུམ་པར་ཨ་རུ་རའོ)། ། བད་ཀན་ཚད་རྙིང་གཞང་
འབྲུམ་ནད་རྣམས་དང་། ། ཇུག་ པ་ འགགས་ པ་ རྣམས་ ལའང་རྟག་ ཏུ་བྱ། །
• 124 •



གསོ་རིག་ཡིག་ཆ་ཉིང་བསྡུས།
བཅའ་སྒ་གླ་སྒང་ཨ་རུ་ར་ཕྱེ་ལ། ། བུ་རམ་ལྡན་པ་ལ་ནི་རི་ལུ་བྱ། །ལུད་པ་
དབུགས་མི་བདེ་དང་ཚོ་ཆེས་རྣམས། །ཁ་རུ་རི་ལུ་མུར་པས་ལྡོག་པར་འགྱུར། །
ནྱ་གྲོདྷ་(ཤིང) ཨུཏྤལ་རུ་རྟ་མཱཀྐི་ཀ ( སྦྲང་རྩི)། །ཕྱེ་མ་འབྲས་ཕྱེ་བཅས་པ་རིལ་
བུ་བྱ། ། སྲ་བ་ཁ་རུ་མུར་བས་སྐོམ་དད་དང་། །རབ་ ཏུ་འཕེལ་བ་མྱུར་དུ་་་་
འཇོམས་པར་འགྱུར། ། ལྡོང་རོས་དྲོད་སྨན་ནར་མོ་ན་ལེ་ཤམ། །ཕྱེ་མ་ཀཔིརྦ་
(འི་འབྲས་བུ)སྐྱུར་ཁུ་(ཤིང་མ་ཡིན་པའི་ཁུ)བར་ལྡན (པ)། །འབྲས་ཕྱེ་(སྔར་
གྱི་ལྡོང་རོས་ལ་སོགས་པ་རྣམས་དེ་ཉིད་དང་)ཆ་མཉམ་（པ་ལ）མཱགླི་ཀ་བསྲེས་
པའི། །ནུས་པས་ལན་གཅིག་མ་ཡིན་སྐྱུགས་པ་འཇོམས། ། སྣ་ཁྲག་འཛག་ལ་
རཱུརྦའི་ཁུ་བའ མ། །བལ(པོ)སེའུ (འི)མེ་ཏོག་(གི）ཁུ་(བ)་སྦྱར(བ)ངེས་པར་
བསྟེན། །བུད་མེད་ནུ་ཞོ་རྒྱ་སྐྱེགས་ཁུ་བའམ། །བི་ཊ(བཤང་བ)མཱགྱི་（འགྲེལ་
བར་མཀྵི་ཀའི་བཤང་བ་ངེས་པར་སྦྱར་ཞེས་འབྱུང་སྟེ། དེ་ལྟར་ན་སྤྲ་ཚིལ་ཡིན་
ནམ་སྙམ།)ཀས་ཀྱང་ཨི་ཀུ་འཇོམས། །སྐྱུ་རུ(རའི་འབྲས་བུ)སྤོས་དཀར་ཁུ་བ་
ཁ་རུ་ཚ། །དེ་རྣམས་བསྲེས་པ་སོ་བི་ར《རྩབ་མོ)ལ་བཏགས། །དེས་འདིར་མྱུར་
བར་གཞི་ནས་མེད་བྱེད་ཅིང་། །ཇི་ལྟའི་སྐྱིགས་བུ་སླར་མི་འབྱུང་བ་ཡིན། །རཱུརྦ་
སེནྡྷེ་(བ)ཐལ་ཀ(རྡོ་རྗེ) ཨ་རུ་ར། །ཀུ་ཐེ་ར་ཀཱ་(ཞིམ་ཐིག་ལེ)ཀཎྜི་ཀ(ཚུབ་མོ)
དར་བཏགས། །(རཱུརྦ་སེརྙེ་བ་ཨ་རུ་ར)གསུམ་པོས་བྱུགས་པའམ་ནུ་མའི་འོག་
བཏགས་ པས། ། ཤུ་བ་དང་ནི་གཡན་པ་རྣམ་པར་འཇོམས། ། སྣུ་ ཧ (རྒྱ་དཔེ་
གཉིས་ལས་གཎྜི་རི་ཀ་ཞེས་འབྱུང༌། ངེས་པར་སྐྱོང་བའི་འགྲེལ་བར་བཙོད་དུ་
བཤད་དོ། །)ཙི་ཏ་བྷི་ག(ར་ཛ)ཨརྐ་དང་། ། མྱ་ངན་མེད་(པའི་ངེས་པར་སྐྱོང་
བའི་འགྲེལ་བར་ཀུ་ཊུ་ཛའི་ཤུན་པ་ལ་བཤད) ཤུན་(པ)རུ་རྟ(རྒྱམ་ཚ) ཚ་བ་
གཅིན། ། བཙོས་པའི་ ( ཏིལ་གྱི) མར་ཁུས་ཤུ་བ་མཛེ་གླང་ཤུ། །གདུག་པའི་རྨ་
• 125 •



སྦྱོར་བ་བརྒྱ་བའི་མཆན།
དང་ཟ་འབྲུམ་སེར་ཁ་འཕྲོག། གུ་གུལ་མིག་སྨན་(སྐྱེར་ཁཎྜ) སྤྲ་ཚིལ་སིན་དྷུ་ར། །
སྤང་མ་ཆ་མཉམ་ཚ་བའི་(སྐེ་ཚེའི་)མར་ཁུས་བཙོ། །ཁྱི་ཇོ་ཟ་ཙག་གིས་ནི་ལུས་
སྐམས་ལ། །ལན་གཅིག་བྱུགས་པའི་ནུས་པ་གཞི་ནས་འདོན། །པུ་རྩི་ཀཱ་དང་
(སཱར་ཛི་གས་འགྱུར་བྱེད)རུ་རྟ་མཱུརྦ་(བཅ༢）སྒ། །(ཁྱབ་འཇུག་ལྷས། མ་
དྷུ་རས། ངེས་པར་སྐྱོང་བས་ཏཱིཀྟ་བལྟ་ལི་ཀ་ཞེས་བཤད་དོ། །)རྒྱ་སྐྱེགས་དང་
ནི་བཙོད་(ཀྱི་སྐད་དོད་ལ་ལོ་ཧི་ར་ཡཊི་ཀ་ཞེས་པའི་འགྲེལ་བ་ངེས་པར་སྐྱོང་
བས་བྱས་པར་ལོ་ཧི་ར་ཙན་དན་དཀར་པོ། ཡཊི་ཀ་ཤིང་དམར་པོ། ཡང་ན་
ཤིང་དམར་པོ་སྟེ་བཙོད་དུ་བཤད། ）དང་ཡུང་བ་རྣམས། །དྲུག་འགྱུར(གྱི）
དར་（བར་ལྡན་པའི་ཏིལ་གྱི་ཏིལ་མར)བ་ལ་བསྐོལ(བ)གྲུབ་པ་ན། །བྱུགས་
པས་གྲང་དང་ཚ་བའི་རིམས་འཇོམས་སོ། །ཀཎྜ་ཀཱ་རི་སླེ་ཏྲེས་བ་ཤ་ཀ །ཕྱེ་
མར་ཞུན་མར་ལ་བསྐོལ་གྲུབ་པ་དེ། །འཐུང་པས་ཚད་རྙིང་ལུད་གཟེར་དབུགས་
མི་བདེ། །མེ་དྲོད་ཞན་པའི་ཕོ་བའི་ནད་ལ་ཕན། །བ་ཤ་སེང་ལྡེང་པ་ཊོ་ལ(འི་
འདབ་མ)པ་ཏྲ། །ནིལླ (འི་སྐད་དོད་ནིམྤ་ཏྲ་ཀ་ཞེས་པ་ལ་ངེས་པར་སྐྱོང་བའི་
འགྲེལ་བར་ནིལླའི་ཤིང་ཤུན་དུ་བཤད།) ཤིང་ཚ་སླེ་ཏྲེས་ཏ་མ་ལ(སྐྱུ་རུ་ར)། །ཀཱི་
ཕྱེ་མར་གསར་ལ་བསྐོལ་མྱུར་གྲུབ་ན། ། མེ་དབལ་མཁྲིས་སྐྲུན་མཛེ་ལས་རྒྱལ་
བར་འགྱུར། །དྲུག་པས(ཚིགས་བཅད་གཅིག་པོ་འདི་གཞུང་ལ་ལར་མེད་ཅིང་།
ཡོད་པའི་ལུགས་ལ་དྲུག་པས་ཞེས་པ་པགས་པ་ཤ་དང་ཞེས་ཡོད་དོ། །) ཁྲག་
དང་བཅས་པ་བརྒྱ་ཡི་སྐྱོན། ། རབ་འཁྲུགས་ལས་སྐྱེས་ཡན་ལག་ལུས་ཀུན་་་་
གཟེར། །བྱེ་བྲག་མེ་དབལ་ཆང་གིས་ར་རོ་བ། །རྨོངས་པ་ཆང་འཐུང་ལས་སྐྱེས་
རྣམ་འགྱུར་ལ། །ཀཎྜ་ཀ་རི་ནིམྤ་པ་ཊ་ལ། །སླེ་ཏྲེས་འབྲས་གསུམ་འཇམ་འབྲས་
བ་ཤ་ཀ །ཕྱེ་ཆུ་མར་རྙིང་ལ་ནི་ཆོ་གས་བཙོ། །མྱུར་དུ་གྲུབ་འདིས་མཛེ་ལས་
• 126 •



གསོ་རིག་ཡིག་ཆ་ཉིང་བསྡུས།
མྱུར་དུ་རྒྱལ། །ཀ་ར(ཧགས)ཀུ་ཋཎྜ་ཀ་ཆོ་ག་བཞིན་དུ་བཙོས་སྐམས་ནས། །
མར་བསྐོལ་ཀར་བཏབ་ཚ་གསུམ་དྲི་གསུམ ( ཤིང་ཚ་སུག་སྨེལ་པ་ཏྲ་ཀ）ཟི་ར་
ལྡན་པར་བཙོ། །འདི་བསྟེན་བྱིས་རྒན་ཁྲག་འཛག་རླུང་འཇོམས་བུད་མེད་ལ་
ཕོད་ཅིང་། ། ཟས་ སྐོམ་ལུད་ཁྲག་མཁྲིས་སྐྱུགས་དབུགས་མི་བདེ་དང་གཞུང་
འབྲུམ་འཇོམས། ། བ་གཅིན་སྐྱུ་རུ (འི་སྒྲས་རྩབ་མོ་དང་ཞོ་ཁ་ཆུ་ལ་སོགས་པ）
མཱགླི་ཀ་དྲོད་སྨན། །ཁ་རུ་(ཚ) པོ་སོན (ཆ་ཁྱིམ་གྱི) དུ་བ་དནྟི་དང༌། །རུ་རྟ་
རྣམས་བརྩོ་རེང་བུ་མཐེ་བོང་འདྲ། །མར་བསྐུས་རྐྱབ་བཅུག་དེ་ཡི་ནད་འཕྲོག་
བྱེད། །ལུས་གསོ་བའི་དཔྱད་རྫོགས་སོ། །
གསུམ་པ། མིག་གི་སྨན་དཔྱད།
ཀར་བཅས་གུར་གུམ་ཆ་མཉམ་མར་ལ་བཙོས། །ཆོ་ག་བཞིན་བླུགས་རླུང་
ཁྲག་ལས་བྱུང་བའི། །སྨིན་མ་མུར་འགྲམ་ན་མིག་མགོ་བོ་ཡི། །ཕྱེད་གཟེར་ཉི་
འཁོར་ལས་བྱུང་ནད་འཇོམས་སོ། ། ཨ་རུ་བ་རུ་སྐྱུ་རུ(རྣམས་ཀྱི་འབྲས་བུའི་)
ནང་ (གི)ས་བོན། །(ཨ་རུ་རའི་ཆ) གསུམ(བ་རུ་རའི་ཆ)གཉིས(སྐྱུ་རུ་རའི་
ཆ)གཅིག་གི་ཆ་རྣམས་ཞོ་ལ་བཏབ། །མིག་སྨན་དེ་ཡིས་མཆི་མ་མང་འབྱུང་
ཞིང་། ། མིག་ཚ་རབ་ཏུ་འཁྲུགས་པའང་འཇོམས་པར་འགྱུར། ། ཨ་རུ་སེངྒེ་བ་
དང་ལིག་བུ་(འདིར་ར་ས་ཨརྫ་ན་ལ་ལིག་བུ་མིག་ཏུ་བསྒྱུར་ཏེ་བརྒྱད་པར་ལོ་ཙཱ་
བ་རིན་ཆེན་བཟང་པོས་སྐྱེར་ཁཎྜར་བསྒྱུར་བ་ལེགས་སོ། །）མིག། བཙག་ཡུག་
དང་བཅས་(དར་བའི་)ཆུ་ལ་བསྲེས་བཏགས་ཏེ། །མིག་གི་ཕྱི་རོལ་རབ་ཏུ་བྱུག་
བྱས་པས། །འདི་ཡིས་མིག་གི་ནད་ཀུན་ཞི་བར་འགྱུར། །སོ་བྷི་ར་སེངྒེ་སེང་ཕྲོམ་
• 127 •



སྦྱོར་བ་བརྒྱ་བའི་མཆན།
བ(ཞུ་མཁན་ནོ) བཏགས། །དེ་ནས་མར་བཙོས་རས་དཀར་པོ་ལ་བཙགས། །
དེ་ཡིས་མིག་ལ་བྱུག་བྱས་མཁྲིས་བསྐྱེད་ནད། །དམར་ཚག་དང་ནི་ ཤ་མཛེར་
ངེས་པར་འཇོམས། ། ཁྲག་བསྐྱེད་ཀ་ར་རྒྱ་མཚོའི་ལྦུ་བས་འཇོམས། །བ་བྱུང(གི་
ཁུ་བ) དྲོད་སྨན་ནར་མོ་སྲོད་ལོང་ལའོ། །ལིག་(སྐྱེར་ཁཎྜ）མིག་ཚ་བ་གསུམ་
གྱིས་མིག་འགྲིབ་ལ(འོ)། །ལིང་ཏོག་དཀར་ལ་མཱགླི(འདིར་མཱཀྐི་སྦྲང་རྩི་ཞེས་
པའི་སྐད་དོད་གཉིས་མེད་ལ་སྦྲང་རྩི་ཞེས་པ་གཅིག་པུ་ཡོད་དོ། །）སྦྲང་རྩིས་
སོ། ། ནག་མཚུར་ལིག(བུ་སྐྱེར་ཁན）མིག ( ཙནྡན། ངེས་པར་སྐྱོང་བའི་་་
འགྲེལ་པར་ཀ་ར་དང་བཅས་པ་ཞེས་འབྱུང་སྟེ་སྐད་དོད་དང་དེ་མཐུན་ནོ། །）
དཀར་བཅས་རྒྱ་མཚོའི་ལྷུ། །ནལ་ཤམ་སམ(དཔེ་ལ་ལར། ཤརྫ། དེའི་འགྲེལ་
བར་ ཤིང་སཱ་ལའི་ཐང་ཆུ་ཞེས་འབྱུང་སྟེ། དེ་ལྟར་ན་སྤོས་དཀར་རོ། །ངེས་
པར་སྐྱོང་བས་ཤ་ཁ་ན་བྷི་ཞེས་ཟེར་རོ། །) ཁ་སེངྒེ་(བ)བཙག་ཡུག་དང་། །
ལྡོང་རོས་ཆ་མཉམ་མཱཀླུ་ཀ (འི་ཁུ་བ)བསྲེས་བཏགས། ། རབ་རིབ་ཁུས་བསྐྱེད་
ཛི་ནད་ཚག་པོ་འཇོམས། །སླེ་ཏྲེས(འགྲེལ་བ་གཉིས་ཀྱི་དཔེ་ལས་གླ་སྒང་དུ་བྱུང་
ངོ་། །)པུ་ཤེལ་(ཙེ)ལྕགས་ཕྱེ་དུག་ཉུང(གི་སྐད་དོད་པཱ་ཤ་ཞེས་པ་ལ་ངེས་པར་
སྐྱོང་བས་བྱི་ཚེར་པར་བཤད།》 ནལ་ཤམ་སེམྦྷེ་(བ)ཀཊ་ཕ་ལ(རོ་ཧི་ཎའི་ཤུན་
པ)། །ལིག(སྐྱེར་ཁཎྜ) མིག(བུ)རྡོ་དྲེག་ སྤང་སྤོས(ངེས་པར་སྐྱོང་བས་སྐྱེར་
བར་བཤད)ཡུང་བ་སྤང་མ་སམ་ཁ(ཤ་ཁ་ན་བྷི)རྒྱ་མཚོའི་ལྷུ། ། མཚུངས་པ་ཕྱེ་
མ་ལྕགས་སྣོད་དུ་བཞག་སྦྲང་རྩི་ལྡན་པས་ཤ་འཛེར་དང་། །རབ་རིབ་ལིང་ཏོག་
ཁྲག་འབུར་མིག་ཤའི་ནད་ལ་ཉེ་བར་བྱུགས་པའང་བསྔགས། ། ཤིང་ མངར་་་
ཨུཏྤལ(སྔོན་པོ》རྒྱ་མཚོའི་ལྦུ་བ་ཤིང་ཚྭ(མྱ་ངན་མེད་ཀྱི་ཤུན་པ་ཞེས་ཁྱབ་འཇུག་
ལྷས་བཤད།)པུ་ཤེལ་(ཙེ) གྷི་ཝང་བཙོད། ། སྤང་སྤོས་ཙནྡན(དམར་པོ） སཾ་ཁ་
• 128 •



གསོ་རིག་ཡིག་ཆ་ཉིང་བསྡུས།
བཙག་ཡུག་བ་ལུ་ལིག་(སྐྱེར་ཁཎྜ) མིག་ནག་ཚུར(ཏ་མ་ལའི)འདབ(མ)། །དེ་
ལྟར་ཐམས་ཅད་ཆ་མཉམ་མིག་སྨན་འདི་ཡིས་མིག་འབྲུམ་མིག་ནག་ཚ། ། མཆི་
ཁྲག་སྐྱ་རིབ་མིག་ཤ་གཟེར་ནད་འཕྲོག་ལ་བསྔགས་པས་རྟག་ཏུ་བྱུག།མིག་གི་སྨན་
དཔྱད་དོ། ། །
བཞི་བ།
ཟུག་རྔུ་ཟད་པར་བྱེད་པ་གཉིས་པ།
ཐང་ཤིང་བོང་ང་དཀར་པོ་སླེ་ཏྲེས(གླ་སྒང་གཉིས་ལས་བྱུང་》བཅས། །
དུག་ཉུང་ཧོང་ལེན་མ་ནུ་པཱ་ཋའི་ཐང་། ། བ་གཅིན་ལས་གྲུབ་སྦྲང་རྩི་དང་ལྡན་
པ། ། མགྲིན་པའི་ནད་རྣམས་ཀུན་ལ་བཏུང་བར་བྱ། །(ཡ་བ)གླ་ར་ཏེ་ཛཱ་ཏི
(འོད་ལྡན》པཱ་ཋ་དང་། །ལིག་(སྐྱེར་ཁཎྜ) མིག་སྐྱེར་རྩ(ཐང་ཤིང་ཡུང་གཉིས་
ལས་བྱུང་། ངེས་པར་སྐྱོང་བས་སྐྱེར་རྩ་ཡུང་བ་གཉིས་ཀ་གཅིག་ཏུ་བསྡུས་ནས་
སྐྱེར་བའི་རྩ་བར་བཤད་དེ་དེ་ལེགས་སོ)ཡུང་བ་དྲོད་སྨན་ནར། །རིལ་བུ་སྦྲང་
རྩི་ལས་བྱས་ཁ་ནང་དུ། ། མུར་བར་བྱའོ་མགྲིན་པའི་ནད་ཀུན་ལ། ། སྐྱེར་རྩ་གླ་
： སྒང་(སླེ་ཏྲེས) ཛཱ་ཏིའི་མེ་ཏོག་གི། ལོ(མ)གསར་དུ་སྐྱེས་པ)རྒུན་འབྲུམ་དུག་
ཉུང (ངེས་པར་སྐྱོང་བས་བྱི་ཚེར་བར་བཤད་དོ། །）འབྲས་གསུམ་བསྐོལ། །
སྦྲང་རྩི་ལྡན་པས་ལུས་ཀྱི་ཁ་སྒོའི་ནད། ། ལྕེ་ ཡི་ནད་རྣམས་དུས་ སུ་ཞི་བར་་་་
བྱེད། ། རུ་རྟ་དང་ནི་སྐྱེར་བའི་རྩ་བ་སེང་ཕྲོམ་བཙོད། །(ཕག་གནོན་པ་ཞེས་
ངེས་པར་སྐྱོང་བས་བཤད། ། ཁ་ཆེ་ཟླ་དགས་བཙོད་དང་རིགས་མཐུན་པའི་ཤིང་
དམར་པོ་གཅིག་བཤད་དོ། །）ཡུང་(བ）ཧོང་(ལེན）གླ་སྒང་པཱ་ཋ 'ཏེ་ཛ་ནི
(ཏིཀྟ་བལྟ་ལི་ཞེས་བཤད)། །ཞིབ་བཏགས་སོ་རྣམས་ལྡེག་པར་བྱེད་པ་དང༌། །
• 129 •



སྦྱོར་བ་བརྒྱ་བའི་མཆན།
གཟེར་ཞིང་འཁྱུགས་ལ་ནད་ཁྲག་འབྱིན་པར་བྱེད། །སོ་(རྩིབ་མོ) བཱི་ར་ཙུ་ཀྲ
（ཤིང་སྐྱར་མོ་གཟུང་བར་བུའོ། །)སྒེའུ་གཤེར་མ་ཏུ། །(ལུང་ག དང་པོ་
གསུམ་གྱི)ཁུ་བ(དང་ཤ་བ་ལ་སོགས་པ) ཤ་རྣམས་གུ་གུལ་སེམྷེ་རྣམས། །གང་
ཞིག་ཚ་བའི་མར་ཁུ་ལ་བསྐོལ་ཏེ། །རྣ་བར་བླུགས་པས་རྣ་བའི་ཟུག་རྡུ་སེལ། །
བ་ ཤ་(ཀ)ནིམྤ་པ་ཊོ་ལ་དང་པདྨ་ཏ་ཀ་(འདིར་ཕ་ལ་ཤྲཱི་ཞེས་པ་གཞི་མཐུན་དུ་
བསམ་ནས། འགྲེལ་བ་གཉན་ནས་ཀཔིནྡྲ་རུ་བཤད། ངེས་པར་སྐྱོང་བས་པ་
ལ་མྱོས་བྱེད་ཀྱི་འབྲས་བུ་རེ་པོ་སོན་ཆ་དང་། ཤྲཱི་ཞེས་པ་ཤི་བཱ་མར་བཤད། ）
པེ་(g)ཙ་བྱ་(དབྱི་མོང）སྐྱེར་རྩ་དང་། །གླ་སྒང(ཧོང་ལེན་དུ་ངེས་སྐྱོང་གིས་
བཤད）ཏིཀྟ་པུ་ ཤེལ་(ཙེ)བྱི་ཚེར་ ཚ་ གསུམ་ ཏྲ་ ཡནྟི་ ཀ་ ཙནྡན(དཀར་པོ།
གཅིག་ནས་དམར་པོར་བཤད་དོ། ། དམར་སེར་ངེས་པར་སྐྱོང་བས་བཤད།)
རྣམས། །ཞུན་མར(བ་ཤ་ཀ་ནས་སྐྱེར་རྩའི་བར་བསྐོལ་ཏེ་ཧོང་ལེན་ནས་ཙནྡན་
གྱི་མཐར་ཐུག་པའི་ཕྱེ་མ་རྣམས་མར་བསྐོར་བ་ལ་གདབ་བོ།》ལ་གྲུབ་སྟེང་འོག་
ནས་སྐྱེས་རྣམ་འགྱུར་སྣ་དང་མིག་གི་གཟེར་ལ་སོགས། །པགས་ནད་རིམས་དང་
ཁོང་འབྲས་རྨ་ཡི་ཟུག་རྡུ་མིག་ནད་སྐྱ་རིབ་རྣམས་ལ་བསྔགས། ། སྐྱེར་རྩ་དུག་
ཉུང་ནིཝ་པརྦ་ཏ་དང་དྲོད་སྨན（ནར་མོ)བྱི་ཚེར་ཤིང་མངར་དང་། ། ཏྲ་ཡནྟི
（ཡན་ལག་བརྒྱད་པར་(ཏྲ་ཡ་མ་ཎ) ཁྱི་ལྕེ་བར་བསྒྱུར།)ཧོང་ (ལེན） འབྲས་
གསུམ་ཏིཏྟ་བྲི་(ཀི་ར་ཏ་ཏིཀྟ)ཥ་(བ་ཤ་ཀ）པ་ཏོ་ལ་གླ་སྒང(ཙནྡན)དམར
(ངེས་པར་སྐྱོང་བས་གུར་གུམ་དུ་བཤད།)། །དེ་རྣམས་ཕྱེ་མ་བསྐོལ་བ་ཞུན་མར་
ལས་གྲུབ་པ་འདི་ནི་མིག་ལ་ཕན་པ་ཡིན། །མཁྲིས་པ་ཁྲག་ལས་བྱུང་དང་སྐྱ་རིབ་
རབ་རིབ་རྣམས་དང་སྟོད་ཀྱི་ནད་རྣམས་ལ (འོ）། ། ཨེ་རཎྜ་དཀར་པོའི་རྩ་བ་
དང་ནི་ཤུ་དག་དང་། །ཤ་ཏ་པུཥཱ་བྲི་ཧ་ཏིའི་འབྲས་བུ་གཞན་ཡང༌། ། སྟར་གའི་
• 130 •



གསོ་རིག་ཡིག་ཆ་ཉིང་བསྡུས།
འབྲས་བུ་འོ་མར་བཅས་པ་ལས་གྲུབ་པ། ། རབ་རིབ་སྟོད་དང་གཙོ་ཆེའི་ནད་
དང་གཞན་པའང་འཇོམས། །ཟུག་རྔུ་ཟད་པར་བྱེད་པ་གཉིས་པ་རྫོགས་སོ། །
ལྔ་བ།
ཟུག་རྔུ་ཟད་པར་བྱེད་པ་གསུམ་པ།
དུང་དང་མུཀྐ་ཀ (གྷཎྜ་པ་ཏྲ་ལི་དེའི་མུཥ་ཙ་ཀ)དག་མེ་ལྕེས་བསྲེགས་པའི་
ཐལ་བ(རས་ལ་བཙགས་ནས)སྣོད་(སྟོང)དུ་བླུགས་བྱས་ཏེ། །དེ་ཉིད་སླར་ཆུ་
ལ་བཙོ་ཞིང་བསྐོལ་བའི་ཐལ་བ་མར་ཁུའི་ཆོ་ག་རྣམས། ། སྦྱོར་བ་དེ་ཡིས་་་་་
བདུགས་པས་རྨ་དང་རྨ་ཚ་སྐྲངས་འབུར་རྩ་ཡི་ནད་རྣམས་དང་། །རྣམ་པ་སྣ་
ཚོགས་མཚན་བར་རྡོལ་བའི་པགས་ནད་ཡུན་རིང་མགུལ་བའི་ནད་རྣམས་་་་
ལའོ། །ཤིང་མངར་དང་བཅས་སྐྱེར་རྩ་ཤུག་པ་ཨུཏྤལ་དང༌། །བྲི་ཡང་(དྲིའམ)
ཀུ（ཀ）དང་སེང་ཕྲོམ་དཀར་པོ་ཙནྡན(དཀར་པོ》རྣམས། །(ཏིལ་གྱིས）མར་
ཁུ་དང་ནི་(བའི）འོ་མར་བཙོ་ཞིང་སྦྱར་བར་བྱ། ། རྨ་རྣམས་དང་ནི་གཟེར་དང་
ཚ་བ་འཇོམས་པར་འགྱུར། ། ཛཱ་ཏི་ནིམ་པ་ཏོ་ལ(རྣམས་ཀྱི) དང་པ་ཏྲ (སྟེ་
འདབ་མ་གཟུང་བར་བྱའོ།》ཧོང་ལེན་སྐྱེར་རྩེ་ཡུང་བ་དང་། །བཙོད་དང་ཐལ་
ཏྲེས(ཁྱུ་མི་ལ་ར། ཤ་རི་བ།)ཨ་རུ(ར)པུ་ཤེལ་(ཙེ། འདིར་སྐད་དོད་ལ་རྩ་
བར་ཨབྱུ། དེའི་འགྲེལ་བར་ཨབྷུ་ནི་པུ་ཤེལ་ཙེའོ་ཞེས་འབྱུང་གི་ཐ་དང་མིན་པ་
འདྲའོ།) སྤྲ་ཚིལ་སྤང་མ་ཤིང་མངར་འཇམ་འབྲས་རྣམས། །(ནི་གཉིས་ལས་
དཀྟ་ཧྭའི་ས་བོན་ནོ། །)མར་ལས་གྲུབ་པ་འདི་ཡིས་ཁ་ནད་ཕྲ་མོ་དང་ནི་གནད་
གཟེར་ཙ་ཡི་ནད། །ནད་དམ་གཟེར་བཅས་འཕོ་ཞིང་འབྱུང་བའི་རྨ་ཡི་ནད་
རྣམས་དང་ནི་འབྱང་བ་འབྱིན། །ཟུག་རྔུ་ཟད་བྱེད་གསུམ་པ་རྫོགས་སོ། །
• 131 •



་བརྒྱ་བའི་མཆན།
དྲུག་པ། དུག་ནད་སེལ་བའི་རྒྱུད་བཞི་བ།
ནལ་ཤམ་དཀར་པོར་ཤི (ཟི་ས་བོན་ལ）རཱི་ཥའི། །མེ་ཏོག་(གི)ཁུ་བས་
བརྒྱ་ཕྲག་བསྒོ་བར་བྱ། །སྦྲུལ་གྱི་སོས་བཏབ་བརྒྱལ་བར་གྱུར་པ་ལ། །རབ་ཏུ་
སྦྱར་བྱ་བཏུང་དང་མིག་སྨན་ལའོ། །རྨ་བྱའི་མཁྲིས་པ་ཏ རྩྭ་ལི་ཡ་ཀ །ཀཱ་ཀཎྜ་
(སིརཱི་ཀ་ནག་པོ）བཅས་མི་ཉུང་འཐུངས་བྱས་པས། ། འགྲོ་བའི་དུག་དང་་་་
བརྟན་མཆོག་དུག་གི་ནི། །འཚེ་བ་དང་བཅས་མྱུར་དུ་འབྱིན་པར་བྱེད། །ཏིལ་
བཏགས་ མར་ཁུ་ལ་ནི་བུ་རམ་དང༌། ། དེ་བཞིན་ཨེརྐའི་ལོ་མ་ཆ་མཉམ་་་་་་་
བཏུང་། །སྤྲིན་གྱི་ཚོགས་ལ་འཕྲལ་དུ་རླུང་བྱུང་ལྟར། །ཁྱི་སྨྱོའི་དུག་མཆོག་མྱུར་
དུ་འབྱིན་པར་འགྱུར། །ཁང་པའི་དུ་བ་གུ་གུལ་དང་ལྡན་པ། །བཱ་ཛི་(རྣའི་ཏི།)
གནྡྷཱ་(འདིར་རྒྱུ་དཔེར་མར་ཡོད་པ་ཆད)ཏནྡ་ལི་(མེ་བྱ་ཧ་ཀ་དང)ཡ(ཀ་དང)
བཅས། ། བ་ཡི་གཅིན་ལ་བཏགས་བྱས་སྙིང་ནད་དང༌། །བརྟན་མཆོག་འགྲོ་
བའི་དུག་རྣམས་འཕྲོག་པར་འགྱུར། ། སྤང་སྤོས་པུ་ཤེལ་(ཙ)བ་བླ་ཀོནྟི (ཧ་རེ་
ཆུ་ཀ)ཛ་ལ་(པཱ་ལ་ཀ) སླེ་ཏྲེས(གླ་སྒང》ལྡོང་རོས་གྷི་ཝང་(མུཥ་ཏ)པ་རྨ་ཀེ་ཤི་
(སྤང་སྤོས)དང་། ། སྤྲིཀྐཱ (དྲིའི་རྫས) ཙནྡ(ཙོ་ར་ཀའི་མེ་ཏོག) ཡུང་བ་རུ་རྟ
(འགྲེལ་བ་གཅིག་ནས་ཀ་ར་དང་ཙན་དན་དཀར་པོ། གཅིག་ནས་ཀ་ར་དང་
ཤུ་དག་དཀར་པོ》ཀ་ར་ལ(ངེས་པར་སྐྱོང་བས་བཙོད）རྟ་(པྲི་ཡང་ཀུ)རྡོ་དྲེག་
སུམྨེ (ལ་ཨ་བྷི་ཀ་ཞེས་པ་ངེས་པར་སྐྱོང་བས་གུར་གུམ་དུ་བཤད་ཀྱི་སུག་སྨེལ་དང་
གཉིས་མི་སྣང་ངོ༌། )གུར་གུམ་ཤིང་ཤུག་པ། །(སྤང་སྤོས་ནས་སུག་སྨེལ་གྱི་
མཐར)ཆ་མཉམ་ཉུངས་ཀར《ཉུངས་ཀར་གྱི་སྐད་དོད་གོ་ར་དེ་ངེས་པར་སྐྱོང་
• 132 •



གསོ་རིག་ཡིག་ཆ་ཉིང་བསྡུས།
བས་འགྲེལ་བར་པྲི་ཡང་ཀུ་དཀར་པོར་བཤད་དོ། །)བརྒྱད་ཆ་ནཱ་ག་གེ་སར་མེ་
ཏོག་ཆ་བཞིའི་ལྡེ་གུས་ཀུན་དུ་ལོངས་སྤྱོད་ཅིང༌། ། ཕུན་ སུམ་ ཚོགས་བྱ་ ཤ་ཟ་
རིམས་དང་དུག་གི་ནད་རྣམས་འཇོམས་འགྱུར་ཟླ་བ་ཤར་བ་ལྟ་བུར་གྲགས། །
དུག་ནད་སེལ་བའི་རྒྱུད་བཞི་བ་རྫོགས་སོ། །
བདུན་པ། འབྱུང་པོ་ཞི་བར་བྱེད་པའི་རྒྱུད་ལྔ་བ།
ཉུངས(ཀར)ཀར(པོ)འབྲས་གསུམ་ཤིཎྜ (ཀ་པི་པུ)ཀ་ཊ(ཀན་བྷི) བྷི
（ཀརྐ་ཊཱ་ཤཱི་གི) (ཏ་ཀི་རི་ཀནི་ཀ)འཇམ་འབྲས་སླེ་ཏྲེས་དང༌། །བཙོད་དང༌
སེར་པོ་གཉིས་(པོ། ཡུང་བ་དང་སྐྱེར་བ)དང་ཚ་བ་གསུམ་དང་སྤང་སྤོས་ཤུ་
དག་ཤིང་ཀུན་རྣམས། །ར་ཡི་གཅིན་ལ་བཏགས་བྱས་འཐུང་སོགས་བསྟེན་པས་
སྦྲུལ་གྱི་སོས་བཏབ་གདོན་ཀུན་དང་། །གཤེད་བྱེད་སྨྱོ་བྱེད་ཤ་ཟ་དང་ནི་སྲིན་པོ་
འཇོམས་ཤིང་བརླག་པར་བྱེད་པར་འགྱུར། ། ཀུནྡྲ་པ་ཡི་རུས་པ་དང་ནི་རྨ་བྱའི་
འདབ་མ(སྟེ་གཤོག་པ)བྲི་ཧ་ཏི་རྣམས་དང་། ། ནིརྨ་ལྕ(ཤི་པ་ནི་རྨ་ལུ)པོ་སོན་
ཆ་ ཤིང་ཚ་ཅུ་གང་བྱི་ལའི་རྟུག་པ་བ་ཤ་ཀ་དང་ཀེ་ཤ་(བ་ལེ་ཀ) སྦྲུལ་ལྤགས་
དང་། ། གླང་པོའི་སོ་དང་ཤིངྒ་(བ་གླང་གི་ར) ཤིང་ཀུན་ནལ་ཤམ་དཀར་པོ་ཆ་
མཉམ་བདུག་བྱས་པས། ། གཤེད་བྱེད་སྨྱོ་བྱེད་ཤ་ཟ་སྲིན་པོ་ལྷ་རྣམས་ཞུགས་
པའི་རིམས་ནི་འཇོམས་པར་དྲན། །ཚ་བ་གསུམ་དང་ད་ལ་(པ་ཏྲ་ཀ)གུར་གུམ་
དྲོད་སྨན་ནར་མོའི་རྩ་བ་ཀླུ་ར(ཡ་བཀྟ་ར)སིདྷི(ཀཎྜ་ཀ་རི)ཡུང་བ་རུ་རྟ་ཉུངས
(ཀར)ཀར(ནག)གཉིས་དང་ཨམྦྷ(བ་ཤ་ཀ)དུག་ཉུང་ཀ་ར་སྒོག་སྐྱ་འབྲས་བུ་
གསུམ་དང་པུ་ཤེལ་ཙེ་དང་ཧོང་ལེན་ཤུ་དག་སྤངས་མ་ཤིང་མངར་བ་ལཱ(བཱ་ཊུ་ལ་
• 133 •



སྦྱོར་བ་བརྒྱ་བའི་མཆན།
ཀ）དམར་པོ(འགྲེལ་བ་གཅིག་ན་བཙོད། གཅིག་ན་ཙནྡན་དམར་པོ》ལྡོང་
རོས་ཤུག་པ་ཞེས་གྲགས་པ། །ད་དྷི (ཤ ཐང་ཆུ)རྒྱ་སྤོས་མ་དྷུ་ཀ་སཱ་(ཤིང་
མངར） པྲི་ཡང་ཀུ་དང་བོང་ང་དཀར་པོ་ལིག་བུ་མིག་དང་ཙ་བྱ་ཐང་ཤིང་(གི་
སྐད་དོད་ཨཱ་མ་ལ་འགྲེལ་བར་མིང་གི་རྣམ་གྲངས་གན་ཐི་མ་ན)བཅས་པ་ཕྱེ་མར་
བྱས་པ་མར་དང་སྲོག་ཆགས་（ཨ་བི་དང༌། བ་ལང་དང་ མ་ཧེ་ དང་།
གླང་པོ་ཆེ་དང་། ར་དང་། རྔ་མོང་དང་། རྟ་དང་། བོང་བུ་དང་།)
བརྒྱད་ཀྱི་གཅིན་གྱི་ཆུ་ལ་བསྐོལ་བཤད་འཐུང་པས་འབྱུང་པོ་འབྲོས་ཤིང་དེ་ཡིས་
གདོན་རྣམས་མཆོག་ཏུ་འཇོམས་པར་འགྱུར། ། རྒྱ་སྤོས་ཤིང་མངར་འཇམ་་་་
འབྲས་ རྒྱ་སྐྱེགས་ པ་ཊོ་(ཏོ）ལའི་ལོ་མ(ལོ་མ་དམར་པོ་ཅན་ཞེས་པ་སྟེ་ཕག་
གནོན་པ་ཟེར་རོ། །)རཀྟ་པ་ཏྲིཀ་ཤུ་དག་པ་ཏྲ་ལ་དང་ཤིང་ཀུན་ཉུངས་ཀར་
སིདྷི (ཀཎྜ་ཀཱ་ར》སེར་གཉིས་（ཡུངས་སྐྱེར》ལ་ཏཱ (སྤྲིཀྐ་བཙོད་ལ་འཇུག） ཧོང་
ལེན་དང་། །པོ་སོན་(དཔེ་ལ་ལ་ན་འདིའི་རྗེས་སུ་སེང་ལྡེང་ཡོད།)ཚ་གསུམ་ཀཱ་
ཀཎྜ་(ནི་ཀྲིཥྛ་སི་སི་ཀའོ)ཐང་ཤིང་བི (ཤ)དང་ཨ་ཛ་གན་དྷ་(གོ་པཱ་ལ་པ་ཏྲི་
ཀཱའོ）མ(ཨ）རཱ། །(གྲནྣི་མཱ་ལཱ） ཨརྐོ་ཊ་དང(ཨང་ཀོ་ཊ)ཀོ(གྷོ་ཥཀ)ཥཱ་ཏ་ཀཱི་
(ལེ)ན་ཤམ་(དཀར་པོ》ནིམྤ་སླེ་ཏྲེས( གླ་སྒང》དུག་མོ་ཉུང་(གི་ས་བོན)རུ་རྟ་
(ཤི་རི་ཤའི་མེ་ཏོག)ཤུ་ཀ་ཏ་རུ་པུཊྚ་(ཨམྦུ་བ་ལ)བཱ་ལ(ཀ)ཤིང་མངར་ཨ་པ་ར་
ཛི་ཏ་(དཀར་པོ། །དིན་དཱ་(ཀུམྦྷ་ནི)ཙི་ཏྲ་(ཀ)ཀ་པེད་ཆ་མཉམ་ཕྱེ་མ་གཅིན་
གྱི་སྡེ་དང་མར་ལ་བསྐོལ། །ཡུན་རིང་དུ་བཞག་ཀུན་གྱིས་རིམ་པར་སྦྱོར་བས་
མྱུར་དུ་འཇོམས་པར་འགྱུར་བ་ཡིན། །འབྱུང་པོ་ཆེན་པོའི་གདོན་ཀུན་དང་ནི་
སྨྱོ་བྱེད་དེས་བྱས་མཛེ་རིམས་ཞི་བར་བཤད། །འབྱུང་པོ་ཞི་བར་བྱེད་པའི་རྒྱུད་
ལྔ་བ་རྫོགས་སོ། །
• 134 •



གསོ་རིག་ཡིག་ཆ་ཉིང་བསྡུས།
བརྒྱུད་པ། བྱིས་པའི་ནད་གསོ་བའི་རྒྱུད་དྲུག་པ།
སྐྱེར་(བ་དང)ཡུངས་(པ)དུག་མོ་ཉུང་གི་ས་བོན་དང་། ། སིདྷི (ཀཎྜ་ཀ་
རི)དང་ནི་ཤིང་མངར་ཆ་མཉམ་པོ། །དེ་རྣམས་ཐང་བྱས་བུ་ཆུང་མ་ཡི་ནི། །བུ་
ནད་དང་ནི་འཁྲུ་བ་ཀུན་ལ་ཕན། །ཀ་པེད་པུཥཱ་ད་ཏ(དྷ་ཏ་ཀའི་མེ་ཏོག)ཀི་ཛ་
ལ(བ་ལེ་ཀ)། །སེང་ཕྲོམ་དང་བཅས་ག་ཛ་པིཔྲ་ལཱི། ། ཐང་ལ་མཱཀྐི་ཀ་བསྲེས་
བྱུགས་པ་དང་། ། འཁྲུ་བ་རྣམས་ལ་བྱིས་པ་ལ་སྦྱར་བྱ། ། ཤིངྒ་(ཀརྨ་ཊ་ཤིངྒ）
དྲོད་ནར་བོང་དཀར་ཕྱེ་མར་བྱས། ། གློ་རིམས་སྐྱུག་པའི་ནད་རྣམས་འཇོམས་པ་
ལ། །མཱཀྐི་ཀ་བཅས་བོང་དཀར་དེ་བཞིན་གཅིག། བྱིས་པའི་ནད་སེལ་བའི་རྒྱུད་
དྲུག་པ་རྫོགས་སོ། །
དགུ་བ།
རྟ་ལྟར་བྱེད་པའི་རྒྱུད་བདུན་པ།
སྐྱུ་རུ་ར་ཕྱེ་དྲུག་ཅུ་རྩ་བཞིའི་སྲང་ལ་རང་གི་ཁུ་བསྒོས་སྦྲང་རྩི་མར་དང་ཆ་
མཉམ་ཞིང་། ། དྲོད་སྨན་ནར་མོ(ཉི་ཤུ་རྩ་བརྒྱད་ལྷག་པའི)སྲང་བརྒྱད་ཀ་ར་
ཉིས་འགྱུར་ཆ་ལྡན་ཐལ་བའི་ ཕུང་པོའི་ནང་དུ་བཞག་པར་བྱ། ། དབྱར་གྱི་་་
མཐའ་རུ་དེ་བསྟེན་སྐྲ་དཀར་དང་བྲལ་གཟུགས་དང་ཁ་དོག་དང་ནི་སྤོབས་པ་
དང་ལྡན་ཞིང༌། །ནད་མེད་བློ་དང་ཡིད་གཞུངས་དྲན་པ་ཚིག་གསལ་ སྟོབས་
དང་ལྡན་ཞིང་སེམས་སྟོབས་ལྡན་པར་འགྱུར་བ་ཡིན། །(དཔེ་ཁ་ཅིག་ལ་འདི་
འོག་ཏུ་བསྟན།)ཤིང་མངར་དང་ནི་སྦྲང་རྩི་མར་དང་ནི། །འོ་མ་དང་སྦྱར་རྗེས་
• 135 •



སྦྱོར་བ་བརྒྱ་བའི་མཆན།
སུ་བསྟེན་པ་ཡིས། །ལུས་པོ་རྒྱགས་པ་རབ་ཏུ་ཐོབ་གྱུར་ནས། ། དགའ་ཞིང་་
འཁྲིག་པ་ཡང་ཡང་ནུས་པར་འགྱུར། །ཤིང་མངར་ཅུ་གང་སེངྒྷེ (བ) དྲོད་སྨན་
ནར། །ཀ་ར་དང་ནི་འབྲས་བུ་གསུམ་རབ་ལྡན། ། ཚེ་སྦྱིན་རོ་ཙ་ཤིན་ཏུ་ཡིད་
གཞུངས་ཤིང༌། །རྒས་དང་ནད་རྣམས་རྣམ་པར་འཇོམས་པར་འགྱུར། ། གཟེ་
མ་སྐྱུ་རུ་(ར་མེ་ཤ） སླེ་ཏྲེས་ཕྱེ་མར་བྱས། ། སྦྲང་རྩི་མར་དང་ལྡན་པ་བསྟེན་པ་
ཡིས། །རོ་ཙ་བསྟེན་ཞིང་སྡུག་བསྔལ་རྣམ་འགྱུར་ཞིང༌། །སྐུ་ནག་ཚེ་ལོ་བརྒྱར་ནི་
འཚོ་བར་འགྱུར། །ནིལླའི་མར་ཁུ་རང་བཞིན་གནས་བྱས་པ། ། ཆོ་ག་ཇི་ལྟ་བ་
བཞིན་བཏུང་བ་དང་། །འོ་མ་མར་དང་རབ་སྦྱར་དེ་ཟླ་བས། ། སྐྲ་དཀར་དང་
ནི་རྒས་པ་རྣམ་པར་འབྱིན། ། གཟེ་མ་གླུ (ར་མོ་ཤ）ར་（ཀ）དང་ནི་རྩ་བ་(ཉེ་
ཤིང་བ)བརྒྱད། །བཱ་ན(ཤུ་ཀ་སི་སཱི་ཀ）རཱི་ནཱ་ག་(ཨ་ཏི)བ་ལཱ་(གོ་རུ་གླུ་ཏནུ་ལ)
བ་ལཱ། །ཕྱེ་མ་འོ་ཐུག་བྱས་འདི་བཏུང་བར་བྱ། །དེ་ཡིས་འཁྲིག་པ་ལན་བརྒྱར་
ནུས་པ་ཡིན། །རྟ་ལྟར་བྱེད་པ་བདུན་པ་རྫོགས་སོ། །
བཅུ་བ།
ལས་ལྔའི་རྒྱུད་བརྒྱད་པ།
（སྐྱུགས)ཤིང་མངར་ཐང་བསྐོལ་སེརྙེ་བ་ལྡན་ཞིང་། །དུག་ཉུང་དྲོད་ནར་
པོ་སོན(ཆ)ཕྱེ་མར་བསྲེ། ། སྦྲང་རྩི་བཅས་པ་འདི་དག་སློན་ལ་སྦྱར། །མགྲིན་
ནད་ཁ་དང་གྲེ་འགགས་ནད་རྣམས་ལའོ། །སོབཱི་(བཤལ》ར་ལ་ཨ་རུ་ར་ཐང་
བསྐོལ། །དྲོད་ནར་ཁ་རུ (ཚ) དནྟི་ཕྱེད་ཕྱེ་ལྡན། །ཨེ་རཎ་མར་ཁུ་དང་བཅས་
འཁྲུ་བ་དེ། །བཤལ་གྱི་སྦྱོར་བས་ནད་རྣམས་འཇོམས་པར་འགྱུར། །ར་སྣ(ནི་
རུ་ཧ)་པོ་སོན་ཆ་དང་འབྲས་གསུམ་སླེ་ཏྲེས(ཀྱི་སྡོང་བུ)རྩ་བ(བིལ་བ་དང༌།
• 136 •



གསོ་རིག་ཡིག་ཆ་ཉིང་བསྡུས།
ཨགྣི་མནྡྲ་དང་ སེན་ཀ་དང༌། ཏ་པ་ལ་དང༌། པ་ཊ་ལ་དང་། དེ་དག་
ནི་རྩ་བ་ཆེན་པོ་ལྔའོ། །པ་ལ་པརྫི་དང་། དྲྀཥཱ་པརྨི་དང་། བྲི་ཏ་ཏི་དང་།
ཀཎྜ་ཀཱ་རི་དང་། གཟེ་མ་དང་དེ་དག་ནི་རྩ་བ་ཆུང་ངུ་ལྔའོ། །)བཅུ་དང་བ་ལཱ
(བ་ཊུ་ལ་ཀ》དང་། །(ཏིལ་གྱི) མར་ཁུ་སེངྒེ་བ་བཅས་པ(འགྲེལ་བ་གཅིག་ན་
སྤང་སྤོས་གཅིག་ན་ཤ་བ་ལ་སོགས་པའི་ཤ)ལ་མཱི་སི་བཙོས་ལྡན་སྦྲང་རྩི་བུ་རམ་
བཅས། །ཤ་ཏ་པུཥྛ་སླེ་ཏྲེས(གླ་སྒང)རུ་རྟ་ཀ་པེད་བྲི་ཡང་ཀུ་དང་དྲོད་སྨན་
ནར། །ཤུ་དག་ཕྱེ་མ་ཀཎྜི་(ཀ་དང)བ(འི)འོ་(མ་དང་བའི)གཅིན་བཅས་མས་
བཏང་རླུང་ནད་རྣམས་ལ་ཕན། །བ་ལ（འཇམ་རྩི)ཕྱེ་མ་མར་ཁུ་ལ་བསྐོལ་དྲི་
བཟང་དང་། །བཅུད་གྲུབ་པ་དང་འོ་མ་ཞོ་དང་(ཏུ་ཥོ་ད་ཀ) སྐྱུར་ཆུ་རྣམས། །
དེ་བཞིན་ས་ཧཱ (ལཱ་བཱ་ཎ)ར་ཛ་ར་སྣ་（ ཤ་ར་ཎའི》སླེ་ཏྲེས་དང༌། །བ་རི(ཤ་ཏ)
རི་རེར(ཉེ་ཤིང་བ)བསྐོལ་བས་རླུང་འཇོམས་སོ། །སྦྱར་བར་བྱའོ་བཅའ་སྒའམ་
བུ་རམ་ལ། །ཡང་ན་སེརྙེ་བ་བཅས་དྲོད་ནར་ལའོ། ། སྣ་ཁ་མཇིང་པ་འགྲམ་པ་
དཔུང་པ་དང་། །རྒྱབ་དང་མགོ་མིག་མགུལ་འགགས་ནད་རྣམས་ལ། ། ལས་
ལྔའི་ལེའུ་བརྒྱད་པ་རྫོགས་སོ། །
བཅུ་གཅིག་པ།
རྒྱུད་ཕྱི་མ།
རིམས་ལ་གཙོ་ཆེར་པདྨ་ཊ་(ཏ)ཀ་སྦྱར་བྱ། ། སྐོམ་དད་ཆེ་ལ་སྐྱུ་རུ་ར་དང་
སྐྱུག་པ་ལ། ། ཚ་བ་(པི་པི་ལིང་དང༌། པི་པི་ལིང་གི་རྩ་བ་དང་། དབྱི་མོང་
དང༌། ཀུ་དྲུག་དྲིས་དང༌། བཅའ་སྒ་ནི་ཚ་བ་ལྔའོ།)ལྔ་སྐྱེས་གཟེར་ལ་འཇམ་
རྩི་རེངས་ལ་གི་རི་ཛ་དང་གཅིན་སྙི་སྐྱུ་རུ་ར་ཡི་ཁུ་བས་སོ། །རླུང་གི་ནད་ལ་ར་སྣ་
137 •



སྦྱོར་བ་བརྒྱ་བའི་མཆན།
དམུ་རྫིང་མཆེར་བའི་ནད་ལ་བ་གཅིན་ཆམ་པ་ལ། ། དྲོད་ནར་འཕྱོ་ལ་བི་དང་
(ཀ)དུག་ལ་ཤུ་ཀ་རྟ་རུ་སྐྲངས་ལ་གུ་གུལ་ལོ། །བ་ཤ་ཀ་ཡིས་ཁྲག་མཁྲིས་དུག་
ཉུང་གིས། །འཁྲུ་ལའོ་བསེ་ཤིང་ཧེ་མཾ་ལྕི་གཟེར་ལ། །སྦོས་ལ་ཐང་ཤིང་སྲིན་ནད་
བྱི་དང་(ཏང་)ཀས། ། སྐྱ་རྦབ་ཨ་རུ་ར་དང་འབྲུ་གཞན་གྱིས། །ཟད་བྱེད་ནད་
ལ་འབྲས་བུ་གསུམ་བཤད། །གཟེར་བ་ཀུན་ལ་དེ་ལྟར་ཁུ་བས་སོ། །མཛེ་ལ་རྟག་
ཏུ་སེང་ལྡེང་ཁུ་བ་(སྙིང་པོ）གློ་ལ་ཀཎྜ་ཀ་རི་དང་། །ཚིགས་བཅད་གཟེ་མ་མུ་ར་
གཤེད་བྱེད་ནཱ་ག་བཱ་ལཱ་བ་ལས་སོ། །བཅུད་ལེན་ཀུན་ལ་སྐྱུ་རུ་ལྷ་བཅས་གདོན་གྱི་
ནད་ལ་བྲག་ཞུན་བཤད། །རྒྱུད་ཕྱི་མའོ། ། །
རབ་ཏུ་གྲུབ་པའི་སྦྱོར་བའི་ཆོ་ག་རྫོགས་པར་བྱས། །གྲུབ་པའི་དོན་རྣམས་
རྟོགས་པའི་སྨན་པ་མཁས་རྣམས་ཀྱིས། །རྟོགས་པའི་སྨན་པ་མེད་པར་སུ་ཡིས་
སྦྱོར་བ་མཐོང་། ། འདི་དོན་སླར་ཡང་འདིར་ནི་ ཅུང་ཟད་བཤད་པར་བྱ། །
ཤུགས་བཀག་མ་ཟོས་གཉིད་ཆག་སྐད་ཆེས་རྩོལ་བ་དྲག། བཞོན་པ་ལ་ཞོན་ཚ་བ་
ཁ་བསྐ་རྩུབ་པ་རྣམས། །སེམས་བཟུང་འཁྲིག་དང་འཇིགས་དང་སྨྱུང་གནས་མྱ་
ངན་དྲངས། །དབྱར་གྱི་དུས་སུ་རླུང་ནི་རབ་ཏུ་འཁྲུགས་པར་འགྱུར། །ཚ་སྐྱུར་
ཆང་དང་ལན་ཚྭ་རྣོ་དྲོ་ཏིལ་མར་ཁུ། །ཁྲོ་དང་གདུང་བ་ལོ་མ་སྐམ་པོ་འཇིགས་
ངལ་རྣམས། །ཐལ་སྨན་ལ་སོགས་མ་ཞུ་མི་འཕྲོད་ཟས་ཟོས་པ། །སྟོན་གྱི་དུས་སུ་
མཁྲིས་པ་རབ་ཏུ་འཁྲུགས་པར་འགྱུར། །ཉིན་གཉིད་མངར་དང་གྲང་ཆེས་ཉ་ཤ་
ལྕི་བ་དང་། །ཤིང་ཏོག་འོ་མ་བུ་རམ་ཤིང་གི་རྣམ་འགྱུར་རྣམས། ། སྣུམ་བག་
འགྲངས་ཆེས་ཟོས་དང་ལན་ཚྭ་བུར་ཆུ་རྣམས། ། དཔྱིད་ཀྱི་དུས་སུ་བད་ཀན་
རབ་ཏུ་འཁྲུགས་པར་འགྱུར། །དེ་ལྟར་འདི་རྣམས་རིམ་པས་བྱེ་བྲག་སྐྱོན། །
གདུག་པ་ཀུན་ནི་ལྡན་པ་བརྒྱད་དུ་ཤེས། ། སྣ་ཚོགས་ནད་ནི་ལུས་ཀྱི་གྲངས་་
• 138 •



གསོ་རིག་ཡིག་ཆ་ཉིང་བསྡུས།
བཞིན་དུ། ། མིང་རྣམས་མ་ལུས་རྗེས་སུ་རྟོགས་པར་བྱ། ། རྩུབ་འཁུམས་འཕོ་
ཞིང་གཟེར་དང་སྔོ་བསངས་མདོག། ཡན་ལག་ཟུག་ཆེ་ཡན་ལག་བརྐྱང་བསྐུམ་
བྱེད། །ཤེས་རྨོངས་དྲང་ཞིང་གྱོང་ལ་སྐོམ་པ་རྣམས། །རླུང་གི་ལས་སུ་མཁས་
པས་རབ་ཏུ་བསྟན། །འཛག་ཅིང་རྡུལ་འབྱུང་ཆེ་ཞིང་འདོད་ཆགས་སྐྱེ། །དྲི་ང་
རྣག་དང་འཇུ་དང་ཁྲོ་བ་དང༌། །བླ་འཆོལ་བརྒྱལ་དང་མགོ་འཁོར་ལུས་མདོག་
སེར། །མཁྲིས་པའི་ལས་སུ་མཁས་པས་རབ་ཏུ་བསྟན། །ཁ་མིག་སྣ་ཆུ་གྲང་ལྕི་
ལུས་གཡའ་རྡུལ། ། ཤེས་པ་རྨོངས་ཤིང་སྣ་ཚོགས་འགགས་པ་དང་། ། ཚོ་ཆེས་
མཆིལ་སྣབས་ཡུན་རིང་འབྱུང་བྱེད་རྣམས། །བད་ཀན་ལས་སུ་མཁས་པས་རབ་
ཏུ་བསྟན། །དེ་རྣམས་ཀྱིས་བྱས་འདི་དག་རྟོགས་རྣམས་ནི། །ནད་ཀུན་མིང་ནི་
དུ་མའི་རྣམ་པ་ཡང་། །བྱེ་བྲག་ཁ་ཅིག་སྐྱེ་བའི་དབང་གིས་འགྱུར། །གང་གིས་
འདི་རྣམས་མིང་གཞན་ཀུན་ཏུ་འགྲོ། །རྒྱུད་ནི་ལེ་ལོ་ཡིད་ནི་རྣམ་མ་དག། སྐྱོན་ནི་
རབ་འཇུག་བཀྲེས་དང་གཅིན་ཡང་འབྱུང་། །གསུས་ལྕི་ཤེས་པ་རྨོངས་ཤིང་དང་
ག་མེད། །དེ་རྣམས་ནད་ལྡན་དེ་ལ་ནད་འབྱུང་འགྱུར། །བཅུད་དང་དྲོད་དང་
བརྟན་དང་རོ་ཙ་སྟོབས་བསྐྱེད་ལན་ཚྭ་མངར་སྐྱུར་མར་ཁུ་དང༌། ། ཁྲུས་དང་
དྲོད་བསྟེན་མས་གཏོང་ཤ་དང་སྟན་བསྟེན་ཡན་ལག་ཀུན་ལ་དྲིལ་ཕྱིས་དང༌། །
སྣུམ་གྱིས་དུགས་དང་འཇམ་རྩིས་ཞི་རྒྱས་བསྐུ་བྱུག་ཉེ་བར་བསྟེན་པ་ལ་སོགས་
པ། །བཟའ་དང་བཏུང་བ་གནས་དང་སྨན་འདི་རྣམས་ཀྱིས་རླུང་ནི་རབ་ཏུ་ཞི་
བར་འགྱུར། །ཁ་མངར་བསྐ་བ་གྲང་དང་རླུང་ཡབ་མཚན་མོ་ཟླ་བའི་ཟེར་ལ་
གནས་པ་དང་། །ས་ཡི་ཁང་པ་ཆུ་ཡི་འཁྲུལ་འཁོར་ཆུ་ལ་རྩེ་ཞིང་བུད་མེད་ལུས་
ལ་ རེག། མར་གསར་གླི་ར་དང་པོར་ལུས་ལ་བཀྲུ་སྨན་དང་ནི་ཁྲག་གི་གཏར་
དཔྱད་བྱ། །བཟའ་དང་བཏུང་བ་གནས་དང་སྨན་འདི་རྣམས་ཀྱིས་མཁྲིས་པ་
• 139 •



སྦྱོར་བ་བརྒྱ་བའི་མཆན།
རབ་ཏུ་ཞི་བར་འགྱུར། །རྩུབ་དང་ཀླུ་ར་བསྐ་ཁ་ཚ་བ་དང་ནི་འབད་རྩོལ་དྲག་
དང་ངར་སྣབས་སྦྱོངས། །བུད་མེད་བསྟེན་ཞིང་ངལ་དུབ་གཉིད་བཅག་ཆུ་ལ་རྩེ་
ཞིང་རྐང་བ་འཆག་པར་བྱ། །རིང་བུའི་དུད་བསྟེན་མགོ་བསྲོ་ཁྲུས་དང་སྐྱུགས་
སྨན་དུགས་དང་མས་གཏོང་ལ་སོགས་པ། །བཟའ་དང་བཏུང་བ་གནས་དང་
སྨན་འདི་རྣམས་ཀྱིས་བད་ཀན་ཉེ་བར་ཞི་བར་འགྱུར། །འཕྲོད་ཟས་སྨྱུང་དང་
ཚ་བའི་ཆུ་བཏུང་ཞིང༌། །ཟས་དང་བྱ་ན་ཡང་ཞིང་ཁ་བའི་བཅུད། ། རྩུབ་བྲལ་
དུགས་དང་འདུ་བ་བསྟེན་པ་དང༌། །དེ་བཞིན་ལུས་ཀྱི་སྟེང་འོག་སྦྱང་བར་བྱ། །
དགུན་སྟོད་དབྱར་དང་དགུན་སྨད་རླུང་གི་དུས། ། མཁྲིས་པ་སྟོན་དང་སོ་ག་ཚ་
བའི་དུས། །བད་ཀན་དཔྱིད་ཀ་མེ་ཏོག་འོང་དུས་འཁྲུགས། ། དེ་ལ་དེ་བཞིན་
ཕན་པའི་སྨན་བསྟེན་བྱ། ། བད་ཀན་འཁྲུགས་ལ་སྐྱུགས་སྨན་སྦྱར་བར་བྱ། །
མཁྲིས་པའི་རྣམ་འགྱུར་བྱུང་ལ་བཀྲུ་སྨན་གཏང་། །རླུང་གི་བདག་ཉིད་འཇམ་
རྩིས་འཇོམས་པར་འགྱུར། །འདུ་འཕྲོད་སྐྱེས་ལའང་འདྲེས་མ་དེ་དག་གོ །
རླུང་ལ་སྐྱུར་དང་མར་ཁུ་ལན་ཚྭ་དང་། ། མངར་བའི་བཟའ་དང་བཏུང་་་
རྣམས་ཀྱིས་སོ། ། མཁྲིས་པ་ལ་ནི་དེ་བཞིན་མངར་བ་དང་། །ཁ་དང་བསྐ་བ་
གྲང་བ་རྣམས་ཀྱིས་སོ། ། བད་ཀན་ལ་ཡང་ཁ་དང་ཚ་བ་དང་། །རྩུབ་དང་བསྐ་
བ་རྣོ་བའི་རོ་རྣམས་ཀྱིས། །དེ་རྣམས་བཟའ་བས་ཉེ་བར་འགྲོ་འགྱུར་བ། །ནད་
ནི་རབ་ཏུ་ཞི་བར་འགྱུར་པ་ཡིན། །བློ་གཞན་ཉིད་ཀྱིས་གང་དེ་མ་བསྟན་གང་
ཞིག་བསྟན། །ནད་རྣམས་རང་གིས་ཡང་དག་རྟོགས་ནས་ཇི་ལྟའི་ཚུལ། །སྨན་
རྣམས་རྗེས་སུ་བློ་གྲོས་ཆུང་བ་རྣམས་ལ་བྱས། །བསྟན་བཅོས་སུ་ནི་ཅུང་ཟད་
གཏན་ཕབ་འབྲས་བུར་བྱས། ། ཡོན་ཏན་ལྷག་ཅན་སྦྱོར་བ་བརྒྱ་བ་བརྗོད་པ་
ཡིས། །བསོད་ནམས་བླ་ན་མེད་པ་བདག་གིས་གང་ཐོབ་པ། །དེ་ཡིས་རྣམ་པ་སྣ་
• 140 •



གསོ་རིག་ཡིག་ཆ་ཉིང་བསྡུས།
ཚོགས་ནད་ཀྱིས་གཟིར་གྱུར་པ། ། མཐའ་ཡས་འགྲོ་བ་རྣམས་ཀྱི་ནད་ནི་མེད་
གྱུར་ཅིག། སྦྱོར་བ་བརྒྱ་བ་ཞེས་བྱ་བའི་སྨན་གྱི་གཞུང་འཕགས་པ་ཀླུ་སྒྲུབ་ཞབས་
ཀྱིས་མཛད་པ་རྫོགས་སོ། །
མཇུག་བྱང་།
བལ་བོའི་པཎྜི་ཏ་ཆེན་པོ་བྲམ་ཟེ་ཛེ་ཏ་ཀརྣའི་ཞལ་སྔ་ནས་དང་པོ་རྩ་
འགྲེལ་ལན་གཅིག་གསུངས་ཤིང་། དུས་ཕྱིས་རྒྱ་གར་ཤར་ཕྱོགས་ཀྱི་པཎྜི་ཏ་
བུདྡྷ་ཤྲཱི་ཛྙཱ་ནའི་ཞལ་སྔ་ནས་སྟོད་ཅུང་ཟད་གསུངས་ནས། གྲུབ་པའི་ཞིང་སྐྱི་
རོང་འཕགས་པ་འཇིག་རྟེན་དབང་བོའི་གཙུག་ལག་ཁང་ལ་ཅུང་ཟད་ལས་མི་
རིང་བ། ཆེན་པོའི་ཆེན་པོ་རྣམས་ཀྱི་གདན་ས་དཔལ་ཤེལ་གྱི་གཙུག་ལག་ཁང་
དུ། སྡོམ་བརྩོན་དམ་པ་སྡེ་སྣོད་གསུམ་དང་རྒྱུད་དང་རྒྱུད་ཀྱི་ཡན་ལག་རྣམས་
ལ་ལེགས་པར་འདྲིས་ཤིང་། ཁྱད་པར་དུ་ཚེའི་རིག་བྱེད་ཡན་ལག་བརྒྱད་པའི་
སྙིང་བོ་བསྡུས་པའི་གཞུང་དོན་ལེགས་པར་རྟོགས་པ་དགེ་སློང་ཨ་མོ་གྷའི་གསུང་
གིས་བསྐུལ་ནས། མང་དུ་ཐོས་པའི་ལོ་ཙཱ་བ་ཤཱཀྱའི་དགེ་སློང་དཔལ་ཉི་མ་རྒྱལ་
མཚན་བཟང་པོས་འགྲེལ་པ་གསུམ་དང་བསྟུན་ཏེ་བསྒྱུར་ཞིང་ལེགས་པར་་་་
གཏན་ལ་ཕབ་པའོ། ། །
གསོ་དཔྱད་གཞུང་ལུགས་བརྒྱ་ཕྲག་དུ་མའི་གནས། །
སྣ་ཚོགས་མངོན་བརྗོད་ཐ་དད་སྡེབ་སྦྱོར་ཅན། །
ཡ་མཚན་རྒྱུན་ལ་ལེགས་སྦྱར་ཚིག་གིས་སྤེལ། །
གང་འདི་བསྒྱུར་དགེས་ནད་རྣམས་ཞི་བར་ཤོག།
• 141 •



སྦྱོར་བ་བརྒྱ་བའི་མཆན།
སའི་སྟེང་དུ་ཉི་མ་དང་ཟླ་བ་ལྟར་གྱུར་ཅིག། ལོ་ཙཱ་བའི་འགྱུར་སྟན་ལ་དཔེ་
ཕྱི་བྱས་ནས་བྲིས་ཏེ་ཞུ་དག་ལེགས་པར་བགྱིས་པ་འདིས་སེམས་ཅན་དཔག་ཏུ་
མེད་པའི་དོན་བྱེད་དུ་གྱུར་ཅིག།འདིའི་འགྲེལ་བ་རྒྱ་གར་གྱི་པཎྜིཏ་ཁྱབ་འཇུག་ལྷ་
དང་། དྲུ་བ་པཱ་ལས་མཛད་པའི་རྒྱ་དཔེ་གཉིས་བལྟས་ནས་མཆན་བུ་འདི་བུ་
སྟོན་གྱིས་བཀོད་པ་ཡིན་ནོ། །
• 142 •



གསོ་རིག་ཡིག་ཆ་ཉིང་བསྡུས།
༄༅། །སྨན་གྱི་རོ་ནུས་བསྟན་པ་བཞུགས་སོ། །
ཀརྨ་རང་བྱུང་རྡོ་རྗེ།
༄༅། །འགྲོ་བའི་ནད་གསོ་བཅོམ་ལྡན་འདས། །སྨན་གྱི་རྒྱལ་པོ་ཚངས་
པ་སོགས། ། དྲང་སྲོང་བླ་མ་བརྒྱུད་པ་ལ། །བཏུད་དེ་གུས་པས་ ཕྱག་འཚལ་་
ནས། །རིན་ཆེན་རྡོ་དང་ཆུ་ཤིང་དང་། ། རྩི་དང་སྔོ་ལྡུམ་བྱེ་བྲག་དང༌། །སྲོག་
ཆགས་ལས་བྱུང་ཤ་ལ་སོགས། ། སོ་སོའི་ནུས་པ་བཤད་པར་བྱ། ། ལྷ་ཀླུ་གནོད་
སྦྱིན་མི་འམ་ཅིའི། །སྤྱོད་པ་བཤད་ཀྱང་ཉེར་མི་འགྱུར། །སྨན་གྱི་རྒྱལ་པོ་འགྲམ་
བྱེད་སོགས། །མངོན་ཤེས་ལྡན་པའི་སྤྱོད་ཡུལ་ཡིན། །འདི་སྙེད་པ་ཡི་ཉེར་མཁོ་
བ། །ཅུང་ཟད་བཤད་པས་འདིར་ཤེས་བྱ། །
རྒྱལ་བའི་རང་བསྲེལ་ནོར་བུའི་མཆོག། དགོས་འདོད་ཐམས་ཅད་འབྱུང་
བར་ངེས། །ཉན་ཐོས་རང་རྒྱལ་བྱང་ཆུབ་སེམས། །དེ་བཞིན་རྣལ་འབྱོར་ལྡན་
པའི་གདུང༌། ། མཆོད་ཀྱང་ལུས་ལ་བཅིངས་པ་ཡིས། །གདོན་ཀུན་ཕྱོགས་སུ་ཉེ་
མི་ནུས། །ནོར་བུ་རིན་ཆེན་བཻཌཱུརྱ། །འོད་ཀྱིས་ནད་ཀུན་སེལ་བར་བྱེད། །ཨིནྡྲ་
ནཱི་ལས་ནད་ཀུན་སེལ། །རྡོ་རྗེས་ཐོག་ཀུན་བཟློག་པར་བྱེད། །པདྨ་རཱ་གས་ནད་
ཀུན་འཕྱོགས། ། མར་གད་ནད་རྣམས་ཀུན་ལ་ཕན། །བྱི་ལའི་མིག་འབྲས་སྦྲུལ་
ཆེན་བཟློག(འཇམ་པའི་བཻཌཱུརྨ）། ཆུ་ཤེལ་ཚད་པ་ཞི་བར་བྱེད། །མེ་ཤེལ་གྲང་
བའི་ནད་རྣམས་འཇོམས། །ཀར་ ཀ་ཀྲ་ཡིས་གཟེར་བ་སེལ། ། སྦུར་ལེན་དུག་
• 143 •



སྨན་གྱི་རོ་ནུས་བསྟན་པ།
ཚད་ཐམས་ཅད་འཇོམས། །དེ་ལྟར་རྡོ་ཡི་ནོར་བུ་བཅུ། །།
བྱ་ཁྱུང་སྐྱུགས་པའི་ནད་ཀུན་ ཕན། ། དེ་བཞིན་ གཡུ་རྙིང་ནུས་པ་་་་་་
མཚུངས། ། མུ་མེན་དུག་དང་སྐྲ་དཀར་འཇོམས། ། མུ་ཏིག་དུག་སེལ་ཀླད་པ་
གསོ། ། ཕྲ་མེན་གཟའ་ནད་མ་ལུས་སེལ། །བྱི་རུ་འདུས་པའི་ནད་ལ་ཕན། །
ཤད་ཀ་ཤི་ལས་གདོན་ཀུན་བསྲུང་། ། ཕལ་པའི་དུང་བསྲེགས་འདྲེ་ཀུན་་་་་་་
འཇིགས། །གཟི་རྙིང་མིག་ནད་སེལ་བར་བྱེད། །མཆོང་དང་མར་གད་དེ་དང་
འདྲ། །རྡོ་དང་སྲོག་ཆགས་ལས་བྱུང་བཅུ། །
ལྕེ་སྤྱང་རྭ་ཡིས་ནོར་རྣམས་བསྲུངས། །སྦྲུལ་གྱི་ནོར་བུས་དུག་ལ་ཕན། །
ཀུ་ ཤབྷནྡྷས་རིམས་ནད་ སེལ། ། གསེར་ཆེན་དབྱིག་དུག་བསྡུད་ཅིང་སེལ། །
_ཆོང་སྐྲན་ནད་འཇོམས་པར་བྱེད། །གླ་བའི་ནོར་བུས་སྦྲུལ་དུག་ཕན། །ཉ་
སོགས་སྲོག་ཆགས་ཀླད་པའི་ནང་། །རྡོ་བ་ཆར་འབེབས་སོ་སོར་ཕན། །ཆུ་ཚན་
རང་བསྲིལ་གདོན་ནད་སེལ། ། ཉ་ཕྱིས་ཀླད་པ་འཛག་པ་གཅོད། ། འཇུ་བྱེད་
ཤེལ་རྡོ་དུག་ལ་ཕན། །དེ་ལྟར་ནོར་བུའི་གཏོགས་པ་བཅུ། །
རོ་བཅུད་རྒྱལ་པོ་དངུལ་ཆུ་ནི། །གཉེན་པོ་གྲོགས་སྦྱར་ནད་ཀུན་སེལ། །
ཚེ་ རིང་ནད་རྣམས་ཀུན་འགྲུབ་བྱེད། ། གསེར་གྱིས་རྒས་པ་རྣམ་པར་་་་་
འཇོམས། །དངུལ་གྱིས་སོ་ནི་བཟང་པོར་འགྱུར། ། ལྕགས་ཀྱིས་ཆུ་དང་མཚོན་
རྣམས་བཟློག།ཟངས་ཀྱིས་དམུ་རྫིང་སྐེམ་པར་བྱེད། །མཁར་བ་ར་གན་མིག་ནད་
སེལ། །ཀླུ་ནི་ནག་དང་དཀར་བ་གཉིས། ། གདོན་བསྲུངས་སྤུ་རྣམས་ནག་པོར་
བྱེད། །འདི་རྣམས་ལྕགས་བརྒྱུད་གཉེན་པོ་བཤད། །ཡོན་ཏན་ཀུན་གཏེར་ཤེས་
པར་བྱ། །
དེ་ནས་ཁམས་རྣམས་བརྗོད་བྱ་སྟེ། །ཁབ་ལེན་རིགས་ནི་རྣམ་པ་བཞི། །
• 144 •



གསོ་རིག་ཡིག་ཆ་ཉིང་བསྡུས།
འགུགས་བྱེད་ལྕགས་རྣམས་འགུགས་པར་བྱེད། །གཅོད་བྱེད་འཚིག་བྱེད་སྐོར་
བྱེད་རྣམས། ། ལྕགས་ཀུན་ལས་བྱེད་ཁམས་མཆོག་ཡིན། ། མཚལ་གྱིས་རྩ་སྦྱོང་
དུག་ནད་སེལ། ། གསེར་དངུལ་རྡོ་ཡང་དེ་ཉིད་མཚུངས། ། ཟངས་རྡོ་མཐིང་
སྤངས་ནད་ཀུན་རྒྱུག། རག་རྡོ་མིག་གི་རབ་རིབ་སེལ། །ཏི་ཚ་དམར་ནག་ཆུ་སེར་
སྐེམ། ། ཕ་ཝང་ དཀར་པོས་ མིག་ ལ་ ཕན། ། ནག་པོ་གྲུ་ བཞི་ ཁྱི་སྨྱོན་ ཕན། །
གསེར་ཟིལ་ཟངས་དང་ནུས་པ་མཚུངས། ། དངུལ་ཟིལ་རྡོ་དུག་ སེལ་བར་་་་་
བྱེད། ། ལྡོང་རོས་གག་པའི་སྨན་མཆོག་ཡིན། ། བ་བླས་གདོན་ནད་སེལ་བར་
བྱེད། །མུ་ཟིས་མཛེ་དང་ཆུ་སེར་སྐེམ། །ནག་པོ་ལྷོག་པའི་ནད་ལ་ཕན། ། དམུ་
རྫིང་གཉན་ཚད་སེལ་བར་བྱེད། །མཚུར་ནག་རིགས་གསུམ་གང་གིས་ཀྱང་། །
དབྱིག་དུག་སེལ་ཞིང་ཁ་ནད་འཇོམས། ། དར་མཚུར་རུས་ནད་ ཕལ་ཆེར་་་་་
འཇོམས། །ལྷང་ཚེར་དུག་ནད་ཀུན་སེལ་བྱེད། ། ཁམས་བརྒྱད་ཉེ་བཅུད་བཅུར་
བཅས་ཡིན། །འདི་རྣམས་སོ་སོར་དུག་བསད་གཅེས། །
དེ་ནས་རྡོ་གཞན་ཡོན་ཏན་ནི། །དུང་འདྲས་དངུལ་ཆུ་འཆིང་བར་་་་་
བྱེད། ། སྨུག་པོ་མིག་གདོན་ནད་ཀུན་ཕན། །བྱིས་མགོས་མགོ་བོའི་རུས་ཆག་
སྦྱོར། ། སྦལ་རྒྱབ་ཆུ་སེར་ནད་ཀུན་ ཕན། ། མདུང་རྩེ་དཀར་སྨུག་ མིག་ནད་་་་
སེལ། ། དཀར་པོ་ཆིག་ཐུབ་རུས་ཚད་སེལ། ། གངས་ཐིག་འབྲུམ་པའི་ཆུ་སེར་
སྐེམ། ། འབྲུག་ ཀླད་ཀླད་ པའི་ནད་ལ་ཕན། ། ཅོང་ཞིས་རུས་པའི་དྭངས་མ་་་་
གསོ། །དེ་ལྟར་བཅུ་བོ་མགོ་ཆག་དང་། །ཆུ་སེར་ནད་རིགས་ཀུན་ལ་ཕན། །
རྡོ་ཞོས་ སྣོད་ཀྱི་ནད་རྣམས་སེལ། ། ཕུག་རོན་སྐེ་ཡིས་ ལྕགས་དྲེག་་་་་་་
འཇོམས། ། དཀར་པོ་ལུག་གདོང་སྐྲུན་ལ་ཕན། ། རྟ་གློ་ཁ་འདྲ་འདྲིལ་རྣམས་
བཤིག། སྐྱུང་ཁའི་རྒྱབ་འདྲས་གློ་སྐྲན་ཕན། །སེར་པོ་མཆིན་མཁྲིས་འགྲིལ་རྣམས་
• 145 •



སྨན་གྱི་རོ་ནུས་བསྟན་པ།
སེལ། ། གོ་བོའི་རྒྱབ་འདྲས་གྲང་སྐྲན་འཇིག། ཚ་རྡོ་གྲང་ནད་ཕལ་ཆེར་་་་་་་
འཇོམས། ། རྡོ་སོལ་དབྱིག་གི་དུག་ལ་ཕན། །མུ་ཟི་རྡོ་ཡིས་དམུ་ཆུ་སྐེམས། །
འདི་བཅུ་བསྲེག་ལ་བཏང་བར་བྱ། །
རྡོ་མཁྲིས་མཁྲིས་པ་མིག་སེར་སེལ། །རྡོ་སྐྱུར་གྲང་བ་བད་ཀན་སེལ། །རྡོ་
རྒྱུས་རུས་པའི་ནད་ལ་ཕན། །ལུང་རྡོ་རྩ་ཡི་ནད་རྣམས་སེལ། །བེ་སྣབས་རྨ་ཡིས་
ནད་ལ་ཕན། ། ཆུ་རྡོ་ཚད་པའི་ནད་སེལ་བྱེད། ། བྲག་རྡོས་ གྲང་བ་སེལ་བ་་་
ཡིན། །རྡོ་ཆུ་དངུལ་གྱི་དུག་ལ་ཕན། །རྒྱ་མཚོའི་ལྦུ་བས་གདོན་ནད་སེལ། །ཐོ་
ལེ་གོར་གྱིས་རྩ་ལམ་སེལ། །འདི་བཅུ་གྲོགས་དང་བསྲེས་པར་གཅེས། །
རྡོ་སྤོས་འདུས་པའི་ནད་ལ་ཕན། །ཀར་གོང་སྲིན་ཅན་སོ་སྲིན་སེལ། །རྒྱུ་
མཚོའི་རྡོ་བས་སྲིན་ལ་ཕན། །སྨུགས་ཀྱི་རྨ་ཡི་ཆུ་སེར་སྐེམ། །ཀ་ཤའི་རྡོས་ཀྱང་
དངུལ་ཆུ་སྦྱོངས། །དངུལ་ཆུའི་རྡོ་བསྲེགས་ཤ་རོ་གཅོད། །དུག་ཤེལ་དུག་ནད་
སེལ་བ་ཡིན། །མཛང་གི་རྨ་རྙིང་སེལ་བར་བྱེད། ། ལས་བྱེད་འདུ་བ་སྙོམས་པ་
ཡིན། ། གཡམ་པ་ཁམས་གང་ཡིན་པར་མཐུན། ། སྣ་ཚོགས་ནུས་ལྡན་རྡོ་་་
བཅུད། །གཞན་ཡང་རོ་ནུས་འདྲེས་པ་རྣམས། །ནུས་པས་ནད་རྣམས་ཞི་བྱེད་
པ། ། མཁས་པ་ཚུལ་བཞིན་སྤྱད་བྱས་ལ། ། གཏོང་ལུགས་མཁས་པའི་ཞལ་ལ་
དྲིས། །
དེ་ནས་ཆུ་སྨན་བཤད་པར་བྱ། །མཁའ་ལས་བབས་དང་གང་ག་དང་། །
ས་ཕྱོགས་དཀར་ནག་གཙང་ལས་འབབ། །འཚོ་བྱེད་ངོམས་བྱེད་ཡི་ག་་་་
འོང་། །ཚིམ་བྱེད་སེམས་ནི་གསལ་བྱེད་ལ། །སླ་ཞིང་རོ་མི་གསལ་ལ་ཞིམ། །
བསིལ་ཞིང་ཡང་བ་ཡན་ལག་བརྒྱད། །ལྡན་པ་བདུད་རྩི་ལྟ་བུ་ཡིན། །ཆུ་སྐོལ་
ཡན་ལག་བརྒྱད་དང་ལྡན། །རླུང་གནོན་བད་ཀན་འབྱིན་པར་བྱེད། །མེ་དྲོད་
• 146 •



གསོ་རིག་ཡིག་ཆ་ཉིང་བསྡུས།
སྐྱེད་བྱེད་དྭངས་སྙིགས་འབྱེད། །སྐོམ་སེལ་སྐོལ་གྲང་ཉེས་གསུམ་སེལ། ། ཆུ་ནི་
ཞག་ལོན་ཉེས་གསུམ་བསྐྱེད། །གངས་ཆུ་ཚ་སེལ་གྲང་ནད་བསྐྱེད། །ཤིང་ལྡུམ་
མང་བས་བད་ཀན་བསྐྱེད། །ཅོང་ཞིའི་ཆུ་ཡིས་སྨུག་པོ་སེལ། ། ཁྲོན་པ་ཆུ་ཡིས་
མཁྲིས་པ་སེལ། །ཆུ་ཚན་རིགས་ནི་ལྔ་ཡོད་དེ། །ཡན་ལག་བརྒྱུད་ལྡན་ནད་ཀུན་
ཕན། ། ཆུ་སྐྱུར་པགས་ནད་བད་ཀན་སེལ། ། བ་ཚ་ལྡན་པས་རླུང་ནད་་་་་་་་
འཇོམས། །ཁ་རུ་ཚ་བྲོ་མ་ཞུ་སེལ། །མུ་ཟི་དྲི་ལྡན་ཆུ་སེར་སྐེམ། །དེ་བཞིན་སྨན་
ཆུ་ལྔ་ཡོད་དེ། །རྒྱུ་ཚའི་རོ་ལྡན་ནད་ཀུན་ཕན། །སྐྱུར་པོའི་རོ་ལྡན་བད་རླུང་
སེལ། ། བསིལ་ལ་རོ་ཁ་བད་རླུང་སེལ། ། ར་གཞོབ་ ཕོ་བ་མ་ཞུ་སེལ། །དྲི་ཆུ་
མཚུངས་པས་ནད་ཀུན་འཁྲུ། ། ཀུན་གྱིས་སྦྱོངས་དང་སྐྱུགས་པ་ཡིན། ། ཁྱད་
པར་ཅན་གྱི་ཆུ་རྣམས་ནི། ། རྡོ་ཆུ་དུག་ཆུ་བྱི་ཆུ་དང་། ། ཆུ་ཤེལ་ཆུ་དང་གཅོད་
པའི་ཆུ། །རེ་རེ་ལའང་ལྔ་ལྔ་སྟེ། །དངུལ་ཆུ་འཆིང་བར་བྱེད་པ་ཡིན། །ན་ར་ཀཱ་
ར་གུའུ་དང་། །ཨ་ཤ་ཤུ་ན་ཧ་ཐི་ཏི། །དྲི་ཆུ་ལྔ་ནི་དངུལ་ཆུ་འཁྲུ། །དེ་སོགས་དྲི་
ཆུ་མང་པོ་ཡི། ། ཡོན་ཏན་དཔག་མེད་འདིར་མ་བརྗོད། ། ནད་རྣམས་བསྐྱེད་
པར་བྱེད་པའི་ཆུ། །ལྟེང་ཀ་འདམ་རྫབ་ཉ་ལྕིབ་ཅན། ། མཚོ་དང་ལུ་མ་སྙོག་མ་
ཅན། །ལྦུ་བ་སྲོག་ཆགས་མང་དང་བྲོ། ། གྲང་རྗེས་སོ་ཡི་མི་བཟོད་དང་། ། ཆར་
གང་དུས་སུ་མ་བབས་དང༌། །དུས་ཀྱི་དང་པོར་བབས་པ་དང༌། །སྲོག་ཆགས་
ཆུ་དང་དུག་འདྲེས་དང༌། ། གཤང་གཅི་འདྲེས་པའི་ཆུ་རྣམས་ནི། ། གལ་ཏེ་་
འཐུང་ན་ལེགས་པར་བཙགས། ། དྭངས་སྙིག་ཕྱེ་ལ་ལེགས་པར་བསྐོལ། ། ལྦུ་བ་
བཅད་ལ་བཏུང་བར་བྱ། །དེ་ལྟར་ནད་སེལ་ཉི་ཤུ་ལྔ། །ནད་རྣམས་བསྐྱེད་བྱེད་
བཅུ་གསུམ་སྟེ། །གཞན་ཡང་སྣ་ཚོགས་རྐྱེན་གྱིས་བསྒྱུར། །མཁས་པས་ཞིབ་ཏུ་
བརྟགས་ཏེ་བཏུང་། །
• 147 •



སྨན་གྱི་རོ་ནུས་བསྟན་པ།
དེ་ནས་ཤིང་སྨན་བཤད་པར་བྱ། ། ཨ་གར་ནག་པོས་སྲོག་རྩ་དྭངས། །
སྙིང་གི་ཚད་རླུང་ཐམས་ཅད་སེལ། །དུ་རུ་ཀས་ཡང་རླུང་ནད་སེལ། ། ཨ་གར་
དམར་པོས་རླུང་ཚད་འཇོམས། ། སུ་རུ་ཙན་དན་དེ་དང་འདྲ། ། ཙན་དན་་་
དཀར་པོ་དྲི་ལྡན་གྱིས། ། བཅུད་ལེན་དྲི་མེད་ཚད་རྐྱང་འཕེལ། ། དམར་པོས་
ཁྲག་རླུང་འཐབ་པ་སེལ། །སྨུག་པོ་ཚད་པ་ཀུན་ལ་ཕན། །རྡེ་བ་རྡ་རུས་ཚད་པ་
སེལ། ། ཨུ་དུམ་འབར་བ་བཅུད་མཚན་ཡི། །ཨ་ཤད་ཏ་དང་ཤ་གླ་སྒ། །ནྱ་གྲོ་དྷ་
དང་མཆོག་སྦྱིན་ཤིང༌། །ཧ་པ་ཀ་ར་བྷེས་ཀམ་ཀ ། གྷམ་པ་རི་དེ་ས་མི་ཡི། །ཨ་
བམ་གྷ་བ་ལ་ཤ་འདི། ། བཅུད་ལེན་ཆེན་པོ་བཅུ་སེལ་ཞིང་། ། གྲུབ་པ་ཡང་ནི་
སྟེར་བར་བཤད། །སེང་ལྡེང་མཛེ་དང་ཆུ་སེར་འཇོམས། །ནི་ རི་ ཀི་ལ་བད་
མཁྲིས་སེལ། ། གོ་མོ་ལུས་ཟུངས་རྟས་པར་བྱེད། ། སྟར་གས་རླུང་ནད་སེལ་བ་
ཡིན། །ཙམ་པ་ཀ་ཡིས་ཚད་པ་འཇོམས། ། དོང་ཁའི་ཤིང་གིས་དུག་ལ་ཕན། །
འབྲུག་ཤིང་ཆར་འབེབས་ཀླུ་ནད་སེལ། ། ཤིང་འདུས་འདུས་པའི་ནད་སེལ་་་
བྱེད༑ ། ཅལ་སེ་ཤིང་གིས་དུག་ལ་ཕན། ། དར་ཤིང་རུས་ནད་ཀུན་ལ་ཕན། །
འདི་བཅུ་འབྲུ་ཡི་སྨན་མཆོག་ཡིན། །ཤུག་པས་སྨད་ཀྱི་ཚད་པ་སེལ། །འབྲས་བུ་
བདུད་རྩི་བཅུད་དུ་བཤད། །སྤུ་མའི་ནུས་པ་དེ་དང་མཚུངས། །ལྕང་མས་དམུ་
ཆུའི་ནད་ལ་ཕན། །སྦྱར་བས་བྱེར་བ་སྡུད་པ་ཡིན། ། སྤྱི་ཞུར་མགོ་རུས་ཆག་པ་
སྦྱོར། ། གླང་མས་མོ་ནད་ཚད་པ་སེལ། ། སྟག་པས་ལུས་ཟུངས་རྒྱས་པར་བྱེད། །
བེ་ཤིང་ཆུ་སེར་འདྲེན་པ་ཡིན། ། གླུ་དང་ཁྲེས་པས་འདུ་བ་སྙོམས། །དེ་ལྟར་བཅུ་
བོ་ཤིང་སྨན་ཡིན། །གྲུམ་ཤིང་ལས་ནི་སྨག་འབྱུང་སྟེ། །བེ་ནག་འབྲས་བུ་མོན་ཆ་
ར། ། འཁྲུ་བ་གཅོད་པའི་དམ་པ་ཡིན། ། སྤོས་དཀར་ ཤིང་དང༌ སྤོས་ན་་་་་
གཉིས། །ཆུ་སེར་སེལ་བའི་དམ་པ་ཡིན། ། མདུང་ཤིང་ཐང་ཆུ་རྨ་ཀུན་ཕན། །
• 148 •



གསོ་རིག་ཡིག་ཆ་ཉིང་བསྡུས།
འདྲེ་སྒྲོག་ཤིང་གིས་གཉན་ཚད་སེལ། །དུག་ཁ་མ་ཤིང་འབྲས་ནད་སྦྱོང་། ། སྒྲོན་
ཤིང་སྐྲན་ནད་ཀུན་ལ་ཕན། ། སྟར་ཤིང་དུག་དང་གློ་ནད་སེལ། །རྒྱུ་མཐའ་ཚད་
པ་སེལ་བར་བྱེད། །ཡོན་ཏན་ཅན་གྱི་ཤིང་བཅུའོ། །སྐྱོར་བས་དུག་སེལ་མིག་ལ་
ཕན། །སེ་བས་རྩ་སྦུབ་ནད་རྣམས་བསྡུད། ། འོམ་བུས་དུག་ཚད་མ་ལུས་་་་་
འཇོམས། །རྒྱུ་ལང་བར་ཤུན་སྐྱུག་པའི་སྨན། ། ཁྱི་ ཤིང༌ གློ་མིག་བད་ ཀན་་་་་
འདྲེན། ། འཕང་མ་འབྲས་བུས་སྙིང་ནད་སེལ། །བྲ་མས་ཤི་ཡི་ནད་ཀུན་་་་
འཇོམས། །སྐྱུར་ཤིང་བད་ཀན་སེལ་བ་ཡིན། །གྲོ་ག་མགོ་ཆག་ཆུ་སེར་འདྲེན། །
སེ་རྒོད་བར་ཤུན་དུག་ཚད་སྡུད། །འདི་བཅུ་བར་ཤུན་བཟུང་བར་བྱ། །ད་ལིས་
གྲང་རླུང་ཀུན་སེལ་ལོ། །སུ་རུ་དེ་དང་ཕྱོགས་མཐུན་དྲོད། །སྤེན་མས་མ་ཞུ་གློ་
ནད་སེལ། ། ཚེ་ཡིས་སྨུག་པོ་སྐྲངས་རྣམས་འདུལ། ། ཇ་ཤིང་ཚད་པ་ཀུན་ལ་་
ཕན། ། ཤིང་སྔོན་གྱིས་ཀྱང་ཚད་པ་འཇོམས། ། སྐྱེར་ཚེར་འབྲས་བུས་གག་པ་
སེལ། །ཡུག་ཤིང་ཚད་པ་སྙོམས་པར་བྱེད། །སྨག་ཤིང་རྨ་གསོ་ཆུ་སེར་འདྲེན། །
སྨྱུག་མས་མཁལ་མའི་ཟུངས་འཛིན་བྱེད། །འདི་བཅུ་རྙེད་སླ་ཀུན་ཏུ་རྒྱུག། ལྷོ་
ཤིང་ཕུར་མས་རྣག་ཆུ་སྐེམ། ། མཛོ་ཚེར་ཙན་དན་དམར་པོ་མཚུངས། ། གཡེར་
མའི་ཤིང་གིས་རྩ་ལམ་ སེལ། ། གླ་ཚེར་བ་ཡང་བསིལ་བར་གཏོགས། །གསོལ་
དང༌རྒྱ་ཤིང་ཐང་ཤིང་གསུམ། ། བསིལ་ སྙོམས་ཕྱོགས་སུ་གཏོགས་པ་ཡིན། །
ཐང་ཆུས་རྨ་ཡི་ཆུ་སེར་སེལ། །ལ་ཧའི་ཤིང་གིས་གློ་ཚད་སེལ། །བཙོད་ཀྱིས་རྒྱུ་
ལོང་ཚད་པ་སེལ། ། ཤིང་དམར་སྨིན་མོ་ཚད་པ་སེལ། ། དེ་ལྟར་བཅུ་གསུམ་་
བསིལ་སྙོམས་རིགས། །གཞན་ཡང་འབྲས་བུའི་རྩི་སྨན་རྣམས། ། ཕལ་ཆེར་ཤིང་
ལས་འབྱུང་མོད་ཀྱི། །དེ་རྣམས་འོག་ཏུ་བརྗོད་པར་བྱ། །རྩི་སྨན་རྒྱལ་པོ་ག་བུར་
ཏེ། ། ཀན་རྩ་ག་བུར་རྒྱས་ཚད་སེལ། ། ཤེལ་ནི་རྩུབ་ཤིང་དེ་དང་འདྲ། ། སྟག་
• 149 •



སྨན་གྱི་རོ་ནུས་བསྟན་པ།
ཟིལ་སོར་མཉེན་ཁྲག་མཁྲིས་སེལ། །མང་ནི་རླུང་ལྡན་ཚད་པ་འཇོམས། །གུར་
གུམ་མཆིན་ཚད་ཁྲག་ལ་ཕན། །ཀུ་སུ་ལ་ཡང་དེ་དང་མཐུན། ། ཛཱ་ཏིས་སྙིང་གི་
ཚད་པ་སེལ། ། གླ་རྩིས་གཉན་ཚད་དུག་ལ་ཕན། ། དེ་རིང་ས་དང་ཤིང་བྱུང་
གཉིས། །ཀ་ཀོ་ལ་ནི་མཚེར་ནད་ཕན། །ཨེ་ལ་ཞེས་བྱ་ཤིན་ཏུ་ཚ། །ལི་ཤི་གཟེར་
ནད་མཆིན་མཁྲིས་སེལ། ། སུག་སྨེལ་ཕོ་ལོང་གཞི་འཛིན་བྱེད། ། བསིལ་དྲོད་ ་
སྙོམས་པ་གཉིས་གཉིས་དྲུག། གི་ཝཾ་ཚད་ནད་ཀུན་ལ་ཕན། །གླ་རྩི་གཉན་ཚད་
དུག་ལ་ཕན། ། གུ་གུལ་གདོན་ཚད་མ་ལུས་འཇོམས། །དེ་ལྟར་རྩི་ཡི་གཙོ་བོ་
བཅུ། ། བཟང་ངན་ཡུལ་གྱིས་སུམ་ཅུ་ཡོད། ། ཤིང་ཀུན་རླུང་ནད་ཐམས་ཅད་
འཇོམས། ། བྷོ་ཀ་ཏ་ཡིས་དངུལ་ཆུ་འཆིང་། ། རུ་རྟ་དཀར་ནག་གཉིས་པོ་་་་
ཡིས། ། ཚད་འཁྲུགས་གཉན་ནད་སྲོག་རླུང་སེལ། །ཨུཏྤལ་མཆིན་པའི་ཚད་པ་
འཇོམས། །སེ་ཡབ་བད་ཀན་སེལ་བ་སྟེ། །སེ་འབྲུས་བད་རླུང་ཀུན་ཞི་སྙོམས། །
བྱེ་མས་མཁལ་ནད་ཚ་ཚད་སེལ། ། ག་གོན་བསམ་སེའི་ནད་ལ་ཕན། །ཨུ་རི་ར་
ཀྱང་སྣོད་ནད་སེལ། །འདི་བཅུ་ཀུན་ལ་ཤེས་པར་རིགས། ། སྤོ་བོ་སོན་ཆ་ནད་
ཀུན་སྐྱུགས། ། གསེར་གྱི་ཕུད་བུས་སྟོད་དུ་འདྲེན། ། གསེར་གྱི་མེ་ཏོག་མཁྲིས་
པའི་སྨན། །ཁུ་བ་ཁའོ་དེ་དང་མཚུངས། །ཡུང་བ་གཞང་ནད་སེལ་བའི་གཙོ། །
ཤིང་མངར་གློ་ཚད་རླུང་ལ་ཕན། །ཙི་ཏྲ་ཀ་ཡིས་མེ་དྲོད་བསྐྱེད། །ཤང་ཀ་སྤུས་
པས་ཤེས་རབ་སྐྱེ། ། སླེ་ཏྲེས་འདུ་བ་སྙོམས་པར་བྱེད། ། ཀཉྩ་ཀ་རི་དེ་འདྲ་་་
བཅུ། ། ཤིན་ཏུ་སྦྱོར་ལ་དེ་འདྲ་གཅེས། །སོ་མ་རཱ་ཛས་མཛེ་ནད་སེལ། ། ཏིལ་
དཀར་ཏིལ་ནག་རླུང་ནད་སེལ། ། དུག་ཉུང་མཁྲིས་ནད་གཉེན་པོ་སྟེ། །ཟི་ར་
དཀར་ནག་སྲོག་རླུང་འཇོམས། །ཐ་དཀར་གཟའ་དང་ཆུ་སེར་འདྲེན། །ཀུན་
གྱིས་ཆུ་སེར་འདུས་པ་སྙོམས། །ན་ག་གེ་སར་པུ་དང༌། །པདྨ་གེ་སར་གསུམ་
• 150 •



གསོ་རིག་ཡིག་ཆ་ཉིང་བསྡུས།
པོ་ཡིས། །གདོན་སེལ་དབང་པོའི་ནད་སེལ་བཅུ། ། གླ་གོར་གློ་ནད་བད་ཀན་
ཕན། །མཁལ་མ་ཞོ་ཤ་རིགས་གསུམ་དང་། །ཨ་འབྲས་འཇམ་འབྲས་སྲ་འབྲས་
གསུམ། ། མཁལ་ནད་གྲང་ནད་ཀུན་ལ་ཕན། ། གྲང་ནད་ཀུན་འཇོམས་ན་ལེ་
ཤམ། །ཉེས་པ་གསུམ་སེལ་པི་པི་ལིང་། །བད་རླུང་སེལ་བ་ས་སྐྱ་མཆོག། དོང་གྲ་
གློ་རྣག་གྱེན་དུ་འདྲེན། །འདི་བཅུ་བད་རླུང་འཇོམས་པའི་མཆོག། བ་ཤ་ཀ་ཡིས་
ཁྲག་ནད་སེལ། ། བ་ལེ་ཀ་ཡིས་ཁྲག་འཁྲུགས་སྙོམས། །བླ་སྒང་གློ་བའི་ཚད་པ་
འཇོམས། །ལི་ག་དུར་གྱིས་དུག་ཐབས་འཇིག། ཀ་པེད་རྒྱུ་ལོང་ཚད་འཁྲུ་སེལ། །
བྷ་བུ་ལུ་ཡི་གློ་ཚད་སེལ། །ཤུ་དག་དཀར་པོས་ཤ་ཆེར་བསྐྱེད། །ནག་པོས་གཉན་
ཚད་གྱེན་དུ་འདྲེན། ། ནིམ་པ་ཚ་ནད་ཀུན་ལ་ཕན། ། རྒུན་འབྲུམ་བྱིས་པའི་གློ་
ནད་སེལ། ། སྟོད་ཀྱི་ཚད་སེལ་སྨན་མཆོག་བཅུ། ། ཀོ་བྱི་ལ་ཡིས་དུག་ཚད་་་་་
སེལ། །ལྡུམ་སྟག་གླང་ཆེན་དེ་དང་མཚུངས། |ཤང་རྐང་བུམ་པ་ཨ་ལྗང་སྔོ། །
བྱ་འཕུར་ལེབ་དང་སུ་མི་སྨན། ། དཔའ་བོ་དཀར་སེར་དམར་པོ་གསུམ། །འདི་
བཅུ་དུག་ཚད་ཐམས་ཅད་འཇོམས། །རྐྱང་པ་གཉིས་གསུམ་གང་ཚོགས་སྦྱར། །
བྱི་ཏང་ཀ་དང་མ་རུ་ཙེ། །ལ་ལ་ཕུད་རྣམས་སྲིན་ལ་ཕན། །འབྲས་བུས་ཡ་མའི་
ནད་རྣམས་ཕན། ། ལང་ཐང་རྩེ་ཡང་དེ་བཞིན་ནོ། །གཡེར་མ་ཆུ་སེར་རྩ་སྲིན་
སེལ། །དྭ་རྒོད་རྩ་བས་སྲིན་ནད་སེལ། །འབྲས་བུ་མ་ནུ་དེ་དང་འདྲ། །ཟིམ་
བྷམ་ཁྲག་འཁྲུགས་ནད་ལ་ཕན། ། བྷི་ཏ་རྩ་སྲིན་རླུང་སྲིན་སེལ། །དེ་ལྟར་སྲིན་
རྣམས་སེལ་བ་བཅུ། །ཁྱུང་སྡེར་དཀར་སྨུག་དུག་སེལ་ལ། །གོ་བྱེ་སྨུག་པོ་སེལ་
བའི་མཆོག།འུ་སུ་གླང་ཐབས་སྣང་སེལ་མཆོག།གླང་མགོ་གྲུང་ཆུ་སེལ་བའི་མཆོག།
སྒ་ཏིག་ཚ་ཆུ་སེལ་བའི་མཆོག། རྒྱུས་པ་གསོ་བ་ཨ་བྷི་མཆོག། དན་རོག་སྦྱོང་བྱེད་
བོས་བྱེད་མཆོག།ཀླུ་ཡི་གཉེན་པོ་ཀླུ་དུག་ཡིན། །ཤི་ལ་མི་ཊ་རྡོ་སྐྲུན་འཇིག།དེ་ལྟར་
• 151 •



སྨན་གྱི་རོ་ནུས་བསྟན་པ། ·
མཆོག་གི་སྨན་བཅུའོ། ། ཨ་རུ་ར་ལ་རིགས་བདུན་ཡོད། །བཅུད་ཀྱིས་ལེན་པ་ཤ་
ཆེན་ཏེ། ། དྲི་དང་བཤལ་ལ་སྙིང་བོ་མཆོག། རྣམ་རྒྱལ་འཇིགས་མེད་གདོན་ལ་
བསྔགས། །འཚོ་བ་གཙངས་པ་འཕེལ་བ་གསུམ། །ཐ་མ་ཤེས་བྱ་དེ་རྣམས་སོ། །
བ་རུ་ར་དང་སྐྱུ་རུ་ར། །འདུས་པའི་ནད་རྣམས་སེལ་བར་བྱེད། ། སྙིང་ཞོ་ཤ་
ཡིས་སྙིང་ནད་སེལ། །དོང་ཁས་སྨུག་པོ་སྦྱོངས་པར་བྱེད། །ཨེ་རན་ཏ་ཡིས་ནད་
རྣམས་འཁྲུ། །པདྨ་རྩ་ལོས་ལུས་ཟུངས་བསྐྱེད། །མ་ནུ་རུ་རྟས་འདུ་བ་སྙོམས། །
པ་ཏྲས་བད་ཚད་འཇོམས་པར་བྱེད། ། སྤུས་དཀར་རྩིབ་ལོག་གཟེར་་་་་་་་
འཇོམས། ། ཤུ་ཟུར་ནུས་པ་དེ་དང་མཚུངས། །བཅུ་གཅིག་འདུས་པ་སོ་སོར་
མངར། ། མེ་ཏོག་གསུམ་པས་གག་པ་སེལ། ། དྷར་སྨན་ཚད་པ་འདར་་་་་
འཇོམས། ། སྐྱུར་རྩི་ཆེན་པོས་བད་ཀན་སེལ། ། གྷིར་ར་ཀུ་བ་དངུལ་ཆུ་་་་་་
འཆིངས། །ཞུ་མཁན་ཁ་ཡི་ནད་རྣམས་སེལ། །རམ་ནི་གདོན་གྱི་ནད་ལ་ཕན། །
ད་ཏྲིག་འཁྲུ་གཅོད་དབུགས་ནད་སེལ། །ར་ཏི་ལྡོང་རོས་དུག་ཞི་བྱེད། །ཟ་ཁྱབ་
དམུ་ཆུའི་ནད་ལ་ཕན། །ཤིང་ཁ་ཡིས་ཀྱང་དུག་ལ་ཕན། ། སྣ་ཚོགས་ནུས་ལྡན་
བཅུ་ཡིན་ནོ། །རྩ་བའི་དྲག་ཆེན་ལྔ་བོ་ནི། །ཆ་དུ་བ་དང་སྲང་གི་དང་། །ཀ་མ་
ཀུ་ད་ནི་ལ་དང་། །སེར་པོ་དང་ལྔ་བང་བའི་རིགས། །གཉན་སེལ་ནད་རྣམས་
འཇིགས་པར་བྱེད། །ལང་གས་མི་ཡིས་དངུལ་ཆུ་འཆིངས། །དྷ་དྷུ་ར་ནི་སྲིན་
ཀུན་ཕན། །འོལ་མ་བསེ་ཡི་མཁལ་ནད་སེལ། །བྷ་མ་འདན་ཏི་བྷོ་ག་ཏེ། ། ཉེ་
བའི་དུག་ལྔ་ཡོན་ཏན་ཅན། །ལིང་གི་ལྔ་ནི་དག་པར་བྱེད། ། བྷི་ར་ར་ཙ་ཙུད་
བྱེད་དེ། །ཨུ་པ་ལིང་ག་ལས་རྣམས་འགྲུབ། །བྷི་ཤུ་ཀྲ་མ་བྷ་ར་ཧི། །དཔའ་བོ་
གཅིག་པུ་རལ་བ་དམར། །བྷི་ཧེ་དང་ནི་ལ་ཧུ་ལུ། །ཟིག་ཐིག་བཅུ་བོ་དངུལ་ཆུ་
འཆིངས། །གདོན་བསྲུང་ནད་རྣམས་ཞི་བར་བྱེད། །
• 152 •



གསོ་རིག་ཡིག་ཆ་ཉིང་བསྡུས།
དེ་ནས་སྔོ་རྣམས་བཤད་པར་བྱ། །པྲི་ཡང་ཀུ་ཡིས་མཆིན་ཚད་སེལ། །ཅུ་
གང་སྒོག་སྐྱས་གློ་ནད་སེལ། ། གོ་སྙོད་སྙིང་ཚད་རླུང་ནད་སེལ། །སྙ་ལོས་རྒྱུ་ལོང་
ཚད་པ་སེལ། ། བྲེ་ག་མཁལ་མའི་ནད་ཀུན་ཕན། ། འདི་ལྔ་བཟང་པོ་ལྔ་དང་
མཚུངས། ། བོང་ང་དཀར་པོས་རིམས་རྣམས་སེལ། །དམར་པོས་དུག་ཚད་སེལ་
བ་ཡིན། །སེར་པོ་དེ་དང་རྗེས་སུ་མཐུན། །ཡུ་གུ་ཤིང་དང་གླང་རུ་གཉིས། །
ཕག་གླང་ཞེས་བྱ་དུག་ཀུན་འཇོམས། །བར་བ་ཏ་ཡིས་ཁྲག་ཚད་སེལ། ། ཧོང་
ལེན་དེ་དང་འདྲ་བ་ཡིན། །ཁུར་མོང་ཞོ་ཅན་དབྱིག་དུག་སེལ། །སྤང་རྩི་དོ་བོས་
དུག་ཚད་སེལ། །བྲག་སྐྱ་སྦྱར་དུག་བསྡུད་ཀྱང་གསོད། ། སྦྲུལ་མཇུག་དུག་ཚད་
ཀུན་ལ་ཕན། །ཁྱི་མཇུག་དངུལ་ཆུ་དུག་གསོད་བྱེད། །མཐིང་མཇུག་མགོ་བོའི་
ལྷ་བ་འདེགས། ། སྟག་མཇུག་རུས་པའི་ནད་རྣམས་སེལ། ། ཁྱུང་མཇུག་རུས་
ཚད་བྱེར་བ་སྡུད། ། འདི་བཅུ་སྦྱར་ན་དུག་ཀུན་ ཕན། ། ཚད་པ་གསར་རྙིང་་
ཐམས་ཅད་སེལ། །རྒྱ་ཏིག་ཚད་པ་ཀུན་ལ་ཕན། །སུམ་ཏིག་ཚ་བས་རྣག་རྣམས་
སྐེམ། །ཆུང་བས་རྒྱུ་ལོང་ཁྲག་ནད་སྐེམ། ། ལྕགས་ཏིག་ཟངས་ཏིག་དངུལ་ཏིག་
གསུམ། །རུས་ཚད་སེལ་ཞིང་མགོ་ལ་ཕན། ། ལྡུམ་ཏིག་རྩ་ཆད་མ་ལུས་སེལ། །
རྒྱལ་པོའི་སྤྱན་གྱིས་རྣག་ཁྲག་སྐེམ། །དབང་ཕྱུག་མིག་གི་དུག་ཚད་སྡུད། །ལུག་
མིག་གདོན་ཚད་ནད་ལ་ཕན། །འདི་རྣམས་ཚད་པ་ཐམས་ཅད་སེལ། །མིང་
ཅན་ཚད་པའི་ལྷོག་པ་སེལ། །བོད་ཀྱི་གུར་གུམ་གཉན་ཚད་སེལ། །མེ་ཏོག་གུར་
གུམ་དེ་དང་འདྲ། ། སྟག་ཤ་དཀར་ནག་གཉིས་པོ་ཡི། །གཉན་ཚད་ཆུ་སེར་སྐེམ་
པའི་མཆོག།ཁྱི་ལྕེ་ནག་པོས་གཉན་སྐྲངས་སེལ། །དཀར་པོས་དུག་ཚད་མཛེ་ནད་
འཇོམས། །སྤང་སྤོས་ཚ་སྐྲངས་འདུལ་བར་བྱེད། ། གཉན་ཐུབ་དྲི་ཆེན་གཉན་
ནད་འཇོམས། །མུ་མེན་སྡེ་བ་དེ་དང་འདྲ། །འདི་བཅུས་གཉན་ཚད་འཇོམས་
• 153 •



སྨན་གྱི་རོ་ནུས་བསྟན་པ།
པ་ཡིན། །ཤིང་དྲིལ་དཀར་པོས་ནད་ལ་ཕན། ། དམར་པོ་དྲི་ཅན་གདོན་ཚད་
ཕན། ། སྔོན་པོས་གློ་རྣག་ཞི་བར་བྱེད། །སེར་པོ་ཚད་པ་ཀུན་ལ་ཕན། །དྲག་པོ་
རལ་བས་གཟའ་ནད་སེལ། ། ཟིན་ཏིག་དཔེ་མཚུངས་མིག་ལ་ཕན། །བྱ་རྒོད་
སུག་པ་དེ་དང་འདྲ། །གཡུ་སྡོང་གསེར་མགོས་གདོན་ཚད་ཕན། ། ཨ་བྱག་ཆེན་
པོས་ནད་རྣམས་འཇོམས། ། སྔོ་རྣམས་འབྱུང་ནད་ཞི་བར་བྱེད། ། འདི་བཅུ་
གདོན་ཚད་སྤྱི་སྨན་ཡིན། །གཡའ་ཀྱིས་མཁྲིས་པ་ཞི་སྦྱོང་བྱེད། །རེ་སྐོན་པ་ཡིས་
ཁྲག་ཚད་འཇོམས། ། སྟོང་རི་མཁྲིས་སྨན་མཁྲིས་ཚད་སེལ། །རྩྭ་ མཁྲིས་ནག་
དང་དཀར་པོ་གཉིས། །རྩ་གསོ་མཁྲིས་པའི་ནད་ལ་ཕན། ། ཁྲག་རྐང་ལྕགས་
ཀྱུས་ཚད་པ་སེལ། ། གངྒཱ་ཆུང་དང་ག་བུར་མཚུངས། ། རྒུ་དྲུས་སྣོད་ཚད་་་་་
འཇོམས་པ་ཡིན། །བཅད་འབྱོར་རྩ་ཆད་མཐུད་པར་བྱེད། །ཆག་སྦྱར་རུས་པ་
སྦྱོར་བར་བྱེད། །འདི་ཀུན་ཁྲག་མཁྲིས་ཀུན་ལ་ཕན། །རྟག་ཏུ་ངུ་ཡིས་མིག་ནད་
སེལ། །ཨ་ལ་དང་ནི་ཨ་འདྲ་གཉིས། ། མིག་གསལ་ཞ་རེངས་སེལ་བ་ཡིན། །
ཨུག་ཆོས་རྩ་གསོ་རྣ་བར་ཕན། ། ཁྲག་ཆེན་རུ་རྟ་ནུས་པ་མཚུངས། །འཁྲུགས་
སེལ་རྣ་བ་འབྱེད་པ་ཡིན། །ཁྲོན་ཆུང་དབུ་ཐོག་འབྲས་བུ་ཡིས། །ཀླད་པ་འཛག་
པ་གཅོད་པ་ཡིན། །སུག་པ་དག་བྱེད་རྣ་ནད་སྦྱོང་། །སྲོ་ལོ་དཀར་པོས་གློ་ཚད་
འཇོམས། ། དམར་པོས་ཚད་སེལ་ཁ་དྲི་སྦྱོངས། ། འདི་བཅུ་དབང་བོའི་ནད་
རྣམས་སེལ། ། འབྲི་ཏ་རྣག་ སྐེམ་ཡན་ལག་ ཕན། ། སོག་ལེ་ཁ་ཡིས་ཁྲག་ཚད་་
སེལ། ། ཡུ་མོ་སྲོལ་གོང་མགོ་ལ་ཕན། ། མདེ་འབྱིན་བུ་འབྱིན་ཆུ་སེར་སྐེམ། །
ཀླད་སྲན་ནུས་པ་དེ་དང་འདྲ། །ཆུ་ཆལ་དལ་ཡ་ན་ཚད་སེལ། །ཆུ་རྩི་དར་ཡ་
དུག་ལ་ཕན། །མེ་ཏོག་དར་ཡ་ནད་ཀུན་སེལ། །སེར་ཆེན་རྣག་དང་སྟོད་ཚད་
འཇོམས། །ལྟེ་མིག་མགོ་ཡི་ནད་ལ་ཕན། །མགོ་དང་བྱང་ཁོག་ཡན་ལག་ལ། །
• 154 •



གསོ་རིག་ཡིག་ཆ་ཉིང་བསྡུས།
གང་ཚོགས་ཕན་པ་རྣམ་པ་བཅུ། །སྲད་སེ་ལ་རིགས་རྣམ་བཞི་ཡོད། ། ཚད་པ་
བད་ཀན་སྙོམས་པར་བྱེད། །མེ་ཏོག་རྒྱུན་མ་རྣམ་པ་བཞི། །ཁྲག་རོ་འདོན་བྱེད་
བསིལ་བ་རྣམས། ། ཁྱུང་བཅུད་དཀར་དམར་ཚད་པ་སེལ། །འདི་བཅུ་བསིལ་
སྙོམས་གཞན་གྱི་གྲོགས། །བྷཾ་ (འབམ)པོ་ཡན་ལག་སྐྲངས་རྣམས་འཇོམས། །
ཀླུ་དུག་ཆུང་ངུ་སྐྲངས་རྣམས་སེལ། །མེ་ཏོག་དཀར་པོས་ཁྲག་འཁྲུ་སེལ། །ཆུ་མ་
རྩི་ཡིས་སྐོམ་པ་སེལ། ། སྤང་རྒྱན་དཀར་པོས་གློ་ཚད་སེལ། ། སྔོན་པོ་དེ་དང་
ཕྱོགས་མཐུན་བསིལ། །གཡག་རུ་རིགས་གསུམ་ཆུ་སེར་སྐེམ། །རྟ་ལྤགས་སྨུག་
པོས་ཚ་སྐྲངས་འདུལ། །ལུམས་དང་ཁོང་བཏང་གང་འོས་བཅུ། །བསིལ་སྡེབས་
རྒྱ་རྩ་བསྟན་པ་དེ། །རེ་རེ་གཉིས་གསུམ་ནད་སྡེབས་ནས། ། དོན་སྣོད་ཁྲག་་
མཁྲིས་གསར་རྙིང་གི །སྦྱར་ནུས་ཤེས་ན་ནད་ཀུན་འཇོམས། །ཟ་རྒོད་འབྲས་
བུ་དྲོད་ཀྱི་གཙོ། །ཚད་པ་ཀུན་སློང་གྲང་བ་སེལ། །གླང་སྣ་བསིལ་ཀྱང་ཆུ་འགག་
སེལ། ། དབྱི་མོང་དཀར་པོས་ལོང་སྐྲན་སེལ། །ནག་པོ་དེ་དང་མཚུངས་པ་་་
ཡིན། །སྲུབ་ཀས་གྲང་སྐྲུན་ཐམས་ཅད་འཇོམས། །ལྕེ་ཚ་བ་ཡིས་གག་པ་སེལ། །
དོ་བོས་རུལ་གཅོད་ཆུ་སེར་འདྲེན། །ཤུ་མོ་ཟ་ཡིས་རྣག་རྣམས་སྐེམ། །བྲེ་གས་
མཁལ་ནད་གྲང་ནད་སེལ། ། སོག་ཁས་རྩ་ནད་མ་ལུས་ཕན། །འདི་བཅུ་ཕན་
ཚུན་འདེབས་པ་ཡིས། ། སྐྲན་འཇིགས་ཆུ་སེར་མ་ལུས་འདྲེན། །རྩ་ནད་རྩ་ཆུ་
འགགས་པ་སེལ། །རྨ་རྒན་ཕོལ་འབྲས་ཀུན་ལ་ཕན། །གྲོགས་སུ་སེ་འབྲུ་རྒྱམ་ཚྭ་
སྦྱོར། །འབུ་སུ་ཧང་གིས་མཁལ་མར་ཕན། །སྲིད་ནག་དུག་རྣམས་འདྲེན་པར་
བྱེད། ། སྲད་དཀར་གློ་ཚད་སེལ་བའི་མཆོག། སྲིད་སྔོན་སྲད་སེར་གཉིས་ཡོད་
དེ། །སྲད་སྨུག་དམུ་ཆུ་དག་ལ་ཕན། །རྒྱལ་མོ་ཆུ་འབྱིན་ཆུ་འབྱིན་གཉིས། །
གྲང་ཆུ་ཚ་ཆུ་ཀུན་འདྲེན་མཆོག།བལ་སྲན་ཆུ་འབེབས་འཇིགས་པར་བྱེད། །སྲིད་
• 155 •



སྨན་གྱི་རོ་ནུས་བསྟན་པ།
མ་དྲི་ཅན་གདོན་ནད་སེལ། ། འདི་བཅུ་བསིལ་དྲོད་རྐྱེན་གྱིས་བསྒྱུར། ། རླུང་
ནད་ཀུན་ལ་སྒོག་སྐྱ་མཆོག། ལོ་མ་དེ་དང་ཕྱོགས་མཐུན་ཡིན། །བཙོང་ནག་རྐང་
འབམ་གྲང་བ་སེལ། །གཤམས་དང་ཆབ་བླ་ཆུ་རྒྱུ་དང༌། །བཙོང་དམར་ནུས་པ་
དེ་དང་འདྲ། །རྐྱ་བ་འཇིམ་དང་སྟ་སྒོག་གསུམ། ། སྲིན་དང་ཆུ་སེར་གྲང་བ་
སེལ། ། རྨེ་ལོ་ཆེ་ཆུང་བཅུད་ལེན་ཡིན། །ལུས་ཟུངས་གསོ་ཞིང་རླུང་ནད་་་་་
འཇོམས། ། ཏ་ལི་དེ་དང་ཕྱོགས་མཐུན་དྲོད། །གོ་རྩེས་བད་ཀན་གྲང་བ་སེལ། །
གོ་བྱི་རྒོད་ཀྱིས་སྲིན་རྣམས་འཇོམས། །ཟངས་རྩི་དཀར་པོས་རྣག་སྐེམ་དྲོད། །
འདི་གསུམ་ནུས་པ་ཕྱོགས་མཐུན་ཡིན། །རུག་པ་བྱེ་རུག་སྲིན་ལ་ཕན། །ཐུལ་བ་
ཆུ་ཐུལ་སྙོམས་པ་སྟེ། ། དུག་ལ་གནས་སྐབས་ལ་ལ་ཕན། ། ཤ་བ་རྩི་ཡིས་སྲིན་
རྣམས་སེལ། ། དེ་ལྟར་དྲོད་ལྡན་སྲིན་གསོད་བཅུ། ། འདི་འདྲ་ལུས་ཟུངས་་་
ཐམས་ཅད་སྐྱེ། ། དབང་བོ་ལག་པས་དྭངས་མ་བསྐྱེད། ། ཨ་ཤོ་ གྷན་དྷས་ ཤ་་
བསྐྱེད་ལ། །ཝ་བ་གཟེ་མ་ཉེའུ་ཤིང་། །ར་མཉེ་རྩ་བ་འདི་རྣམས་ཀྱིས། །བཅུད་
བྱེད་མཁལ་མའི་གྲང་ནད་སེལ། ། ཀོ་བང་ལུས་ཟུངས་འཕེལ་བ་སྟེ། ། གྲོ་མས་
གྲང་སེལ་སྨུག་པོ་བསྐྱེད། ། སྙི་བས་རྩ་ནད་གྲང་བ་འཇོམས། །འདི་བཅུ་རོ་ཙ་
གྲང་བ་སེལ། ། དུར་བྱིད་ནད་རྣམས་སྦྱོངས་པ་སྟེ། ། ཐར་ནུས་གཉན་རྣམས་
སྦྱོངས་པ་ཡིན། །ཁྲོན་བུ་སྦྱོངས་བྱེད་གྲོགས་ཀྱི་མཆོག།སྔོན་བུས་ནད་རྣམས་ཐུར་
ལ་འདྲེན། །ཤོག་ཤིང་སྔོན་པོ་སྦྱོངས་ཀྱི་གྲོགས། །ཆུ་རྩ་ལྡུམ་རྩ་ཆུ་སྤུན་དང༌། །
ལ་ལྕམ་པ་ཡི་ལ་མ་རྐང༌། ། དྲོད་ལྡན་བད་ཀན་གྲང་བ་སེལ། །རྩ་བ་བསིལ་
སྙོམས་ནད་ཀུན་འཁྲུ། །རེ་ལྕག་གཉན་སྦྱོང་རུས་པ་གཅོད། །དེ་ལྟར་སྦྱོང་བྱེད་
རྣམ་པ་བཅུ། ། སྦལ་བ་ལག་པས་ཆུ་འགག་སེལ། །ལོ་བཙན་ཚ་གྲང་འཁྲུ་བ་
གཅོད། །ཐ་རམ་ནུས་པ་དེ་དང་འདྲ། །ན་རམ་རམ་བུ་མོན་བུ་གསུམ། ། དྲོད་
• 156 •



གསོ་རིག་ཡིག་ཆ་ཉིང་བསྡུས།
ལྡན་ཁྲག་འཕེལ་འཁྲུ་བ་གཅོད། །ལོ་བཙན་ཆེན་པོ་གདོན་ལ་ཕན། །བེ་རྣ་ཡིས་
ཀྱང་གྲང་བ་སེལ། །ཟ་འདྲ་དྲོད་ཀྱི་ཕྱོགས་ཡིན་ལ། །ཆུ་སྐྱུར་བྱེད་ཅིང་རྒྱུ་རྒན་
སེལ། ། དེ་ལྟར་འཁྲུ་གཅོད་རྣམ་པ་བཅུ། །མཁན་དམར་གྲང་སྐྲན་འདུལ་བའི་
མཆོག། དཀར་པོ་མཁལ་མའི་ནད་ལ་ཕན། ། ཨ་ཀྲོང་གློ་མང་སོགས་པ་སེལ། །
མཁན་ཆུ་གསེར་མགོ་དེ་དང་མཚུངས། ། ཡེར་ཤིང་མཁལ་འདྲ་རྒྱུག་ལ་ཕན། །
སྒང་བུ་དྲིལ་བུ་མཁལ་རླུང་སེལ། །གཡུ་དྲིལ་ནུས་པ་དེ་དང་འདྲ། །ཉི་དགའ་
དྲོད་ལྡན་ཆུ་འགགས་སེལ། ། ལོ་ཉུང་ལོ་ལྡན་བཅུད་དུ་བྱེད། ། མར་ནག་ལོ་་
འབྲས་གྲང་བ་སེལ། ། གློ་མཁལ་གྲང་སེལ་རྣམ་པ་བཅུ། །སྤྲེ་སྨན་བཅུ་སེལ་ཤ་
དུག་ཕན། །བྱེའུ་ལ་ཕུག་དེ་དང་མཚུངས། །རི་ཤོ་སྙོམས་ཏེ་གྱེན་དུ་སྐྱུག། ཤོ་མང་
སྐྲངས་དང་སྲིན་ལ་ཕན། །ཉུང་དཀར་གདོན་དང་དུག་ལ་ཕན། །ཆུ་ཕུད་སྨུག་
པོ་ཀུན་ལ་ཕན། །ཚན་ཆུང་སྤྲེ་ལོ་མེས་ཚིག་ཕན། །སྤྱང་ཚེར་དཀར་པོ་ནག་པོ་
དང༌། །གྱེན་འདྲེན་འབྲས་དང་སྐྲངས་རྣམས་འདུལ། །གྲེ་འབྲས་སྙོམས་ཏེ་
སྲིན་ལ་ཕན། །བསིལ་དྲོད་རྐྱེན་གྱུར་སྨན་སྣ་བཅུ། ། གླ་བའི་རྩ་དང་རྒོ་བའི་
རྩ། །རྒོ་བའི་མེ་ཏོག་མགོ་ལ་ཕན། །སྤུ་དཀར་ཁྲག་གཅོད་སྤུ་ནག་གི།གདོན་གྲང་
འདུལ་ཞིང་སྲིན་ལ་ཕན། །སྤྲ་བ་ཆེ་ཆུང་ལུག་བལ་དང་། །རྒྱབ་སྐྱ་ཁྲག་གཅོད་
སྙོམས་པ་ཡིན། །བྱ་རྒོད་སྤོས་ཀྱིས་པགས་ནད་སེལ། །གཡའ་སྲུབ་རོ་ཙ་གྲང་བ་
སེལ། ། ཁྲག་ལ་ཕན་ཅིང་གྲང་སེལ་བཅུ། ། དེ་ལྟར་དྲོད་སྨན་རྒྱལ་པོ་འདི། །
ཕན་ཚུན་སྡེབས་པས་གྲང་ནད་སེལ། །ཀུ་ཤ་ཤ་ཆེར་བསྐྱེད་པ་སྟེ། །རམ་རྩི་སྡིག་
པའི་དུག་ལ་ཕན། །སྤུ་ཤེལ་རྩི་ཡིས་ནད་འཇོམས་ལ། །ཆུ་སྲིན་སྡེར་མོས་རྩ་ཆད་
མཐུད། །གང་བ་འཛིན་པ་དེ་དང་མཐུན། །མ་དྲེད་སྨུག་པོ་གླང་ཐབས་སེལ། །
སྣོད་འབྲས་བད་ཀན་སྨུག་པོ་ཕན། །འཇག་མ་སྟུག་ཚ་མཁལ་ནད་འཕྲོག། སྨུག་
• 157 •



སྨན་གྱི་རོ་ནུས་བསྟན་པ།
ཆུང་ལྡན་ཡོན་གྲང་བ་འཇོམས། །འདམ་བུ་ཀ་རས་ཁྲག་ངན་འདྲེན། །དེ་ལྟར་
རྩ་ཡི་རིགས་གྱུར་བཅུ། །ཏང་ཀུན་དཀར་ནག་དུག་ཚད་སྡུད། །བྱེ་ཆུང་དཀར་
དམར་གྲོ་རལ་དང༌། །བེ་ལྡུམ་དེ་དང་མཚུངས་པ་ཡིན། །སུག་འདྲ་དཀར་པོས་
གློ་ཚད་སེལ། ། ཤིང་ནི་མེས་ཚིག་དུག་ལ་ཕན། ། ཨ་བྷི་ཥ་ཡིས་ཟླ་མཚན་་་་་
གཅོད། །སྣ་ཤོ་བ་ཡང་བསིལ་བར་གཏོགས། །དོམ་དུག་སྲིན་གྱི་ནད་ལ་ཕན། །
རྐྱང་ ཤོག་དཀར་པོས་མཛེ་ནད་སེལ། ། སེར་པོ་ སྔོན་པོ་རུས་ ཚད་འབྱིན། །
བསིལ་ལ་སྙོམས་པ་རྣམ་པ་བཅུ། ། ཨ་བྱག་ཚེར་སྔོན་མགོ་ལ་བསྔགས། །ནད་མ་
ནུད་མ་ཁྲག་དུག་སེལ། ། ཤ་བ་སྐྱེད་ལེན་མིག་ལ་ཕན། ། སྤོར་ནག་དུག་ཚད་
འབྱིན་པར་བཤད། །མ་མཆིན་དེ་འདྲ་སྦྲུལ་ལ་ཕན། །གང་ཚན་ཤ་རུས་རྩ་ལ་
ཕན། །ན་ག་པ་ལ་རྒས་པ་འཇོམས། །ཕོ་རོག་ནོར་བུས་གློ་རྣག་འདྲེན། ། ཕུར་
ཆུ་སྲིན་ཀུན་གསོད་པ་སྟེ། །ལེབ་རྒན་ཀི་ཡིས་གློ་ནད་སེལ། །ཁ་ཤོག་ལོང་གི་
སྲིན་རྣམས་སེལ། ། ལ་ཕུག་གིས་ཀྱང་སྲིན་ལ་ ཕན། ། སྐྱུང་མོ་ཆུ་སྐྱུར་ལྡོག་པ་
སེལ། །ས་རྩེ་བ་ཡིས་འཁྲུ་བ་གཅོད། །སྲན་མའི་མེ་ཏོག་མཁལ་ནད་སེལ། ། ལྷ་
ཡི་བུ་མོས་མཁྲིས་པ་སེལ། ། སྤྲ་རྒོད་པ་ཡིས་རྨ་རྣམས་འདུལ། །ཡོས་མོས་རྨ་རྙིང་
འབྲས་ལ་ཕན། །ལུག་མུར་རྨ་ཀན་གྲང་བ་སེལ། །སྣེའུས་རླུང་རྒྱས་འབྱིན་པར་
བྱེད། །ནས་སོག་གྲོ་སོག་ཁྲེ་དང་འབྲས། །སོ་བ་སྲེད་དེ་སོག་མའི་ཚིགས། ། སོ་
སོས་ཆང་གི་མ་ཞུ་སེལ། །བྲ་ལྐོག་འབྲས་ལ་ཕན་པ་སྟེ། །སྦོ་མ་ཡིས་ཀྱང་ཡ་མ་
སེལ། །སྦ་མ་འབྲས་དང་འདྲ་བར་བཤད། །ཟར་མ་རླུང་ལ་ཕན་པ་ཡིན། །བེ་
ལྕེ་ཚད་པ་ཕལ་ལ་འགྲོ། །གཡུ་ལོ་བ་ཡང་དེ་བཞིན་ནོ། །གསེར་ཤ་སྲིན་རྣམས་
འབྱིན་པར་བྱེད། ། སྨུག་ཤ་མཁྲིས་པ་རླུང་སེལ་ཡིན། ། ཚ་ཤ་རླུང་གི་ནད་ལ་
ཕན། །ཉེ་རུ་ཝ་ཀྲ་རླུང་སྐྱེ་བྱེད། །དུག་ཤ་ཡན་ལག་སྐྲངས་ལ་ཕན། །རྩེ་ཤ་ཤ་ཡི་
• 158 •



གསོ་རིག་ཡིག་ཆ་ཉིང་བསྡུས།
དུག་ལ་ཕན། །ཕ་ཝཾ་སྒོ་ཏི་མེས་ཚིགས་སེལ། །ཐ་བ་ཛ་བོ་མཁྲིས་རླུང་སེལ། །ལི་
དང་ཀུ་ཤུ་དུག་ཚད་ཞི། ། ཁམས་བུ་སེར་ཁམས་མཁྲིས་པ་སེལ། ། སྟར་ཞུན་སྟར་
བུས་གློ་ནད་སེལ། །བསེ་སྐྱུར་བད་ཀན་སེལ་བར་བྱེད། །འོལ་སེ་ཐང་འབྲས་
དུག་ལ་ཕན། །དེ་ལྟར་བསོ་ལྡོག་རྣམ་པ་བཅུ། །འབྲས་ཆེན་ཆུ་འབྲས་བཅུད་དུ་
འགྱུར། ། རི་འབྲས་ཚད་པ་འཇོམས་ཤིང་སེལ། ། སྲེ་དང་གྲུས་མ་ཆེ་ཆུང་་་་་
རྣམས། །རླུང་སྐྱེས་ལུས་ཟུངས་འཇུ་ལ་འཕྲོད། ། ནས་སྔོན་བསྲེགས་པ་གློ་རྣག་
སེལ། ། རླུང་ལ་ནས་རྙིང་ཟན་སྐམ་ཕན། ། གསར་བས་མཁྲིས་སེལ་བད་རླུང་
བསྐྱེད། ། གསོ་བ་རླུང་ནི་བསྐྱེད་པ་ཡིན། །གྲོ་ནི་རྩ་སོ་སྙོམས་པ་ཡིན། ། བྲ་བོ་
ཁྲག་ནད་འཇིགས་པར་བྱེད། །སྲན་ཆེན་དཀར་པོ་རླུང་འཇོམས་ལ། ། གཞན་
གྱིས་རླུང་སྐྱེད་ལུས་ཟུངས་འཇུ། ། གང་དུ་དཀོན་པར་སྨན་དུ་འགྱུར། ། མོད་
པར་ཟས་བཅོས་ཤེས་པར་གྱིས། །སྨིན་དང་མ་སྨིན་རི་རླུང་དང༌། །ཆུ་ལ་སྐྱེས་
དང་སྐམ་ལ་སྐྱེས། །ནུས་པའི་བྱེ་བྲག་མང་ཡོད་ཀྱང་། །འདིར་ནི་མང་སོགས་མི་
བརྗོད་དོ། །
བུ་རམ་རླུང་གི་ནད་ལ་ཕན། ། སྦྲང་རྩིས་རྩ་དང་དབང་བོ་གསོ། ། ཀ་ར་
དཀར་པོས་ཚད་པ་སེལ། ། ཁ་ཤ་ར་ཡིས་བཅུད་ཆེན་སྟེ། ། སྦྲང་ རྒོད་གྲང་བ་
འཇོམས་པ་ཡིན། །ཏིགའི་སྦྲང་གིས་ཚད་པ་འཇོམས། །ཉུང་བུར་དུག་གི་ནད་
ལ་ ཕན། ། ཤུག་སྦུར་རྩ་བ་བཅུད་ཀྱི་རིགས། ། མེ་ཏོག་སྣ་ཚོགས་བསྡུས་པ་་་་
ཡིན། །དབང་བོ་ནད་རྣམས་སེལ་བ་སྟེ། །སྨན་ལྟར་སྦྱོར་བ་སོ་སོར་བྱ། །
རྒྱམ་ཚྭས་ཉེས་པ་གསུམ་ག་སེལ། །རྒྱ་ཚྭས་རྩ་སྦྱོང་བདུད་རྩི་ཡིན། །ཟེ་
ཚྭས་སྲིན་གསོད་རྡོ་སྐྲན་འཇིགས། ། མཛེ་རིགས་གསུམ་དང་ཆུ་སེར་སྐེམ། །
བྲག་ཚྭས་སྐྲན་དང་མ་ཞུ་སེལ། །ལྦ་ཚྭས་ཝ་བ་རྨེན་བུ་ཕན། །འཇང་གི་ཚྭ་ནག་
• 159 •



སྨན་གྱི་རོ་ནུས་བསྟན་པ།
དེ་དང་མཚུངས། །ཁ་རུ་ཚྭ་ཡི་དྲོད་ཀྱི་གཙོ། །རྒྱུ་ལོང་ཚ་སེལ་ངོ་མཚར་ཆེ། །
རྩིབས་རུ་ཚྭ་ཡང་དེ་དང་འདྲ། །ར་ཚྭ་རྒྱུ་ལོང་གྲང་བ་སེལ། །བྱང་ཚྭ་དཀར་པོ་
རྒྱམ་ཚྭར་མཚུངས། ། ཚ་དམར་བྲག་ཚྭ་དྲག་པོར་སྦྱངས། ། ཡ་བཀྵར་དབྱིག་
དུག་སེལ། ། ཚ་ལ་དཀར་བོ་དེ་དང་འདྲ། །བུལ་ཏོག་ནད་རྣམས་ཐུར་་་་
འཁྲུ། ། ཤིང་ཚ་རླུང་སེལ་བློ་རྣག་འདྲེན། ། ལྕེ་མྱང་ཚྭ་ཡིས་གྲང་སྐྲན་སེལ། །
ཐལ་ཚྭ་དེ་དང་ཕྱོགས་མཐུན་དྲོད། །ཁ་ཚྭས་ལྔ་བ་འཇོམས་པར་བྱེད། །ཐང་
རྒན་ཚྭ་ཡིས་རྨ་འབྲས་གཅོད། །ཚ་ཆུའི་ཚྭ་ཡིས་མ་ཞུ་སེལ། །དེ་ལྟར་ཚྭ་སྨན་ཉི་
ཤུའོ། །
དེ་ནས་ཐལ་སྨན་འགའ་ཞིག་བཤད། །གསེར་དངུལ་ཐལ་བས་ ཤ་རོ་་་
གཅོད། །ཟངས་ ཐལ་ཆུ་སེར་མ་ལུས་སྐེམ། ། ལྕགས་དྲེག་མཆིན་པའི་ཚ་བ་
སེལ། །ཕུག་སྐེ་ཅོང་ཞི་ལ་སོགས་བཅུ། །སྐྲན་རྣམས་འཇོམས་པར་སྔར་བཞིན་
བཤད། ། སྒོག་སྐྱའི་ཐལ་བས་ཚད་རླུང་སེལ། ། སྙ་ལོའི་ཐལ་བས་རྒྱུ་ལོང་སེལ། །
ཁྱི་ལྕེའི་ཐལ་བས་རྩ་ཚད་སེལ། ། སྲད་དཀར་ཐལ་བས་འདུས་རིམས་སེལ། །
མཚེ་ ཡི་ ཐལ་བས་ རྣག་ ཁྲག་ གཅོད། ། དར་ ཟབ་ ཐལ་བ་དེ་དང་མཚུངས། །
མཁན་པ་ཕུར་མོང་ཡོག་མོ་དང་། །བེ་དང་ཤིང་རུལ་ཐམས་ཅད་དང་། ། སྟག་
མའི་ཐལ་བས་རྨ་འབྲས་སེལ། །ཤུག་སོལ་གློ་མིག་བད་ཀན་སེལ། །སོ་ཕག་རྫ་མ་
དུག་ལ་ཕན། །ཐབ་འོག་ས་ཚིག་རྒྱུ་སྲིན་སེལ། ། ཨ་རུ་སྒྲོན་ཤིང་སྔོ་ཚ་གསུམ། །
བསྲེགས་པས་མ་ཞུ་སྐྲན་ཀུན་ཕན། །གཞན་ཡང་སྔོ་ཤིང་རྡོ་ཀུན་གྱི། །རང་རང་
ཐལ་བའི་མེ་ཏོག་རྣམས། །འདིར་མ་བསྟན་པས་ལག་ལེན་ལྟོས། །
དེ་ནས་སྲོག་ཆགས་ལས་བྱུང་བའི། ། ཤ་རུས་མཁྲིས་པའི་རིགས་རྣམས་
ལ། ། རག་པའི་རིམ་པ་འགའ་ཞིག་བཤད། ། མི་ལུས་འདི་ལ་ཡོན་ཏན་མང་། །
• 160 •



གསོ་རིག་ཡིག་ཆ་ཉིང་བསྡུས།
སྐྲ་ཡི་མར་ཁུ་ཞུན་ཆེན་གཉིས། །རླུང་སེལ་ཆུ་སེར་ཀུན་ལ་ཕན། །གཞོབ་ཀྱི་རྣག་
ཁྲག་གཅོད་པའི་མཆོག།མཆན་སྤུ་གདོན་དང་དུག་ལ་ཕན། །ཤ་ཆེན་རླུང་གནོན་
དུག་ལ་ཕན། །རུས་པ་བསྲེགས་པར་རྨ་འབྲས་གཅོད། ། ཐལ་ཆེན་འབྱུང་བོ་
ཐམས་ཅད་ཕན། ། མིག་དབང་གཟའ་ཡི་ནད་ལ་ཕན། ། ཁྲུ་མས་ དྭངས་མའི་
དུག་ཞི་བྱེད། །དྲི་ཆུ་དྲོན་མོས་ཁ་ནད་སེལ། །དྲི་ཆུ་གྲང་མོས་མིག་ནད་སེལ། །
དྲི་ཆེན་གདོན་སྐྲན་ཀུན་ལ་ཕན། ། མཁྲིས་ཆེན་མཁྲིས་ནད་ཀུན་ལ་ཕན། །དེ་
བཞིན་ལུས་ཀྱི་ཆ་ཤས་ཀྱི། །ནད་སེལ་བཅུད་བྱེད་ཉེར་བཞི་ཡོད། །རྒྱས་པར་རྡོ་
རྗེ་མཁའ་འགྲོར་ལྟོས། །ཁྱི་ཤ་གྲང་བའི་དམུ་ཆུ་སྐེམ། །རྟ་ཤ་གྲང་བ་སེལ་བར་
བྱེད། ། གླང་ཆེན་ཤ་རུས་གདོན་ལ་བསྔགས། །བ་གླང་ཤ་ནི་མཁྲིས་ཚད་སེལ། །
དེ་རྣམས་ ཤ་ཆེན་རྣམ་པ་ལྔ། །ཁ་ ད་སི་ནི་སྟོབས་བསྐྱེད་ལ། ། ན་གི་དྲི་དང་
དངུལ་ཆུ་འཆིང་། །སེང་གེའི་ཤ་ཡིས་གདོན་དུག་སེལ། །སྟག་གཟིག་ཤ་ཡང་དེ་
དང་འདྲ། ། དོམ་གྱི་ ཤ་ཡིས་ཚད་པ་སེལ། ། དྲེད་མོའི་ ཤ་ཡིས་གྲང་རླུང་་་་་་
འཇོམས། །མི་རྒོད་ཕག་རྒོད་ར་རྒོད་རྣམས། །བསིལ་ལ་གདོན་ནད་སེལ་བའི་
རིགས། ། གུང་དང་དབྱི་དང་ ལྷུག་སྟག་རྣམས། ། ཕྱོགས་མཐུན་བཅུད་ལྡན་
གདོན་ནད་སེལ། །ཁ་ ཤ་གདོན་སེལ་གློ་བ་ཡི། ། གློ་རྣག་སེལ་བའི་ སྨན་དུ་་་
བཤད། ། ཕྱི་བའི་ཤ་ཡིས་གྲང་རླུང་སེལ། ། གྲུམ་པ་ ལྟེ་ལོ་སྲེ་མོང་ གསུམ། །
གདོན་ནད་ཆུ་སེར་སྐེམ་པ་ཡིན། ། རྒོད་གཡག་ཤ་རུས་རླུང་སེལ་མཆོག། འབྲི་
གཡག་དེ་དང་ཕྱོགས་མཐུན་དྲོད། ། ལུག་ ཤ་བད་ཀན་ཞི་ཞིང་བཅུད། །ར་ཤ་
བསིལ་ལ་ཚད་པར་འཕྲོད། ། ཕག་ཤ་བསིལ་ལ་ཚད་འབྲས་སེལ། ། བོང་བུ་ཤ་
ཡིས་རླུང་ཀུན་ཕན། །ཁྱིམ་གཡག་ཤ་ཡང་དྲོད་དུ་རྟོགས། ། རྒྱ་དང་ཁ་ཤ་ཤཱ་བ་
དང་། །གཉན་རྩོད་རྣ་བ་གླ་བ་དང་། །རི་དྭགས་ཤ་རྣམས་ཕལ་ཆེར་སྙོམས། །
• 161 •



སྨན་གྱི་རོ་ནུས་བསྟན་པ།
རྐྱང་དང་རྟ་ནི་ཕྱོགས་མཐུན་ཡིན། ། མ་ཧེ་བ་མེན་བཅུད་བྱེད་ལ། །ཆུ་བསིལ་
བཅུད་ལྡན་ཡོན་ཏན་མང་། །བྱི་ལ་རོ་ཙ་བྱེད་པ་སྟེ། །སྤྱང་ཁུས་མ་ཞུ་སེལ་བའི་
མཆོག། ད་བྱིད་སྐྱིན་གོར་ཁུ་བ་གསོ། །གཙང་བ་དེ་དང་ཕྱོགས་མཐུན་ནོ། །སྡིག་
སྲིན་མཁལ་མའི་ཆུ་སེར་འདྲེན། །ཉ་ཤས་རྨ་སྐྲུན་དྲེགས་ལ་ཕན། །གསེར་སྦྲུལ་
གཉན་ནད་ཐམས་ཅད་སེལ། ། ལྕགས་སྦྲུལ་མིག་ནད་ཐམས་ཅད་སེལ། ། སྦྲུལ་
གཞན་ཤ་སྐྱེད་དྲོད་དུ་བྱེད། །བྱ་རྒོད་གདོན་ནད་སྨན་ཡིན་ལ། །གོ་བོའི་གྲེ་བས་
མ་ཞུའི་སྨན། ། ཁྲ་གླག་བཅུད་ལྡན་འབྱུང་བོ་སེལ། །ནེ་ལེ་འོལ་བ་དེ་ཕྱོགས་
མཐུན། །འུག་པ་སྲིན་བྱ་གདོན་སེལ་ལ། ། རྨ་བྱ་བྱ་བང་གྲང་བ་སེལ། །དུག་
ནད་ཅན་གྱིས་བསྟེན་མི་རུང་། ། རྦབ་ཟེར་ཤིང་རྟ་བློ་བྱ་སོགས། ། ཁུ་བྱུག་ཕུ་
ཏིག་ནེ་ཙོ་དང་། ། ཕུག་རོན་ཁྱིམ་བྱ་གོང་མོ་དང་། །བསྲེག་པ་གུ་ལི་ཆུ་བསྲེགས་
དང་། །བྱེའུ་སྣ་ཚོགས་ཤ་རྣམས་ཀྱིས། །སྤྱིར་ནི་ལུས་ཡང་རྩལ་སྟོབས་བསྐྱེད། །
སོ་སོའི་ཡོན་ཏན་འདིར་མ་བརྗོད། །ཕུ་ཤུ་གདོན་སེལ་ ཕོ་རོག་དང་། ། ཁ་ཏ་
གདོན་དང་མཁྲིས་ལ་ཕན། །སོ་བྱ་ཆུ་འགག་སེལ་བ་སྟེ། །ཁྲུང་ཁྲུང་ངང་ངུར་ཆུ་
སྐྱུར་མོ། ། ཆུ་བྱ་ཕལ་ཆེར་བསིལ་བ་ཡིན། ། ཀ་ལན་ཏ་ཀ་རོ་ཙ་བྱེད། །རི་བོང་
ཀླད་པས་དམར་ནད་སེལ། ། ཐོག་རུས་དེ་དང་མཚུངས་པ་ཡིན། །འབྲུག་རུས་
མགོ་ནད་རུས་དུག་སེལ། །རུས་སྦལ་རུས་པས་མཛེ་ལ་ཕན། །སྲེ་ལོང་རླུང་་
མཁྲིས་ཐམས་ ཅད་སེལ། ། མགོ་རུས་ ཕལ་གྱི་རླུང་སྲིན་ སེལ། ། མཇུག་ཆུ་་་་
མཁལ་རྐེད་ནད་རྣམས་སེལ། །རྐང་རྣམས་ཡན་ལག་ནད་ལ་ཕན། །དེ་བཞིན་
རུས་བཅུད་རྣམ་བཞི་ཟེར། །བྱ་མ་བྱི་ཡིས་མོ་ནད་སེལ། །བྱུང་བ་རྩ་སྦྱོང་གཙོ་
བོ་སྟེ། ། སྦུར་མྱོང་དེ་ནི་གྲོགས་སུ་བཟང་། ། གཞན་ཡང་སྡོམ་སྡིག་ལ་སོགས་
པས། ། སྲོག་ཆགས་ཕྲ་མོ་ཀུན་ལ་ཡང་། །ནུས་པ་སོ་སོར་དཔག་མེད་ཀྱང་། །
• 162 •



གསོ་རིག་ཡིག་ཆ་ཉིང་བསྡུས།
སྙིགས་དུས་སེམས་ཅན་སྡིག་ཅན་གྱི། །རིག་ན་གནོད་དོགས་མ་བཤད་དོ། །
སྦྲུལ་ཆེན་མཁྲིས་པས་ནད་རྣམས་འཇོམས། །རྨ་བྱའི་མཁྲིས་པས་ཀླུ་ནད་
སེལ། ། དོམ་མཁྲིས་རྨ་ཚད་མིག་ལ་ཕན། ། གཡག་རྒོད་མཁྲིས་པས་གྲང་ནད་
སེལ། །ཉ་མཁྲིས་ཚད་པ་རྨ་ཚད་སེལ། ། ཕག་མཁྲིས་ཚ་སེལ་མིག་ལ་ཕན། །བྱི་
བའི་མཁྲིས་པས་རྨ་རླུང་སེལ། ། གཞན་ཡང་སྔར་བསྟན་སྲོག་ཆགས་རིགས། །
ཕལ་གྱིས་རྨ་གསོ་ཚད་པ་སེལ། །སོ་སོའི་ནུས་པ་འདིར་མ་བརྗོད། །
དུག་སྦྲུལ་རྭ་ནི་སྨན་གྱི་མཆོག། དུག་དང་སྲིན་ནི་འཇོམས་པར་བཤད། །
བསེ་རུ་དཀར་པོས་དུག་ཚད་སེལ། །ནག་པོས་རྣག་སྐེམ་སྙོམས་པ་ཡིན། །ཁ་ཤ་
རྭ་ཡང་རྣག་སྐེམ་སེལ། །རྒྱུ་རུ་བུ་འབྱིན་བསིལ་སྙོམས་ཡིན། །ཤ་རུ་ཆུང་ངུ་རྣག་
སྐེམ་སེལ། །ཆེན་པོས་དམུ་ཆུ་སྐེམ་པ་དང་། །རྨ་རྒན་འབྲས་ལ་བསྲེགས་བཏང་
མཆོག། གཙོད་རུས་འཁྲུ་བ་གཅོད་པ་སྟེ། །དགོ་བའི་རྭ་ཡང་དེ་དང་མཚུངས། །
སྙན་གྱིས་ནད་རྣམས་སྤྱི་ལ་ཕན། །མ་ཧེའི་རྭ་ཡིས་འོར་ནད་སྐེམས། །མཛོ་རུས་
རྔ་བྲན་དུག་ལ་ཕན། །གླང་ཐུག་རྭ་ནི་མགོ་ཆག་ཕན། །ལུག་ཐུག་རྭ་ཡི་མོ་ནད་
ཕན། །རྒོད་གཡག་གཡག་ཐུག་རྭ་ཡིས་ནི། །རྨ་འབྲས་ཕོལ་མིག་ནད་ལ་ཕན། །
ར་རུ་བསིལ་བའི་ཕྱོགས་སུ་གཏོགས། །སྐྱིན་ཀྱང་དེ་དང་ཕྱོགས་མཐུན་ནོ། །རྣ་
བའི་རྭ་ཡང་ཚད་པར་ཕན། །ཆུ་གླང་རྭ་ཡང་དེ་དང་མཚུངས། །རྟ་མིག་རྟ་འོན་
གདོན་ལ་ཕན། །རྭ་དང་མཁྲིས་པ་སུམ་ཅུ་ཡོད། །
རྨ་བྱའི་སྒྲོ་ཡིས་སྤུ་དུག་སེལ། ། སྒང་ཐུར་དེ་དང་མཚུངས་པ་ཡིན། །འུག་
པའི་སྒྲོ་ཡིས་གློ་རྣག་འདྲེན། །སོ་བྱའི་མཇུག་སྒྲོས་ཆུ་འགག་སེལ། །གོ་བོས་སྒྲོ་
སེར་ཆུ་རྣམས་སྐེམ། །པུ་ཤུད་སྲིན་བྱ་བྱ་རྒོད་རྣམས། །གདོན་ནད་སེལ་བར་
ཤེས་པར་བྱ། ། སྟག་གི་སྨ་ར་དུག་ལ་ཕན། ། བལ་རྩི་བསྐོལ་བས་རླུང་ནད་་་་
• 163 •



སྨན་གྱི་རོ་ནུས་བསྟན་པ།
སེལ། ། ར་བལ་མཚེར་བའི་ནད་ལ་ཕན། །ཁྱི་སྤུས་སྐྲང་བའི་ནད་ལ་ཕན། །
གཞན་ཡང་སྤུ་སྒྲོ་མང་ཡོད་ཀྱང་། །ཤ་དང་ཕྱོགས་མཐུན་འདིར་མ་བརྗོད། །
མི་རྟ་ཁྱི་གསུམ་མར་གསར་གྱི། ། རིལ་མས་དུག་ནད་སེལ་བར་བྱེད། །
སྤྱང་བྲུན་གདོན་ནད་སེལ་བ་ཡིན། །ཁྱི་བྲུན་དཀར་པོས་གཉན་ལྷོག་གསོད། །
ཕག་རིལ་འབྲུམ་ནག་སྨན་མཆོག་ཡིན། ། ཁུ་རྟའི་བྲུན་གྱིས་དམར་བཤལ་་་་་་
ཕན། །ཤིང་སྲིན་བྲུན་གྱིས་སྲིན་ནད་སེལ། ། གསེབ་སྔོན་སྦྱངས་ཀྱིས་ཁྱི་སྨྱོན་
སེལ། །འདི་དག་རེ་རེའི་ནད་སེལ་བའི། །ཁྱད་པར་ཁོང་དུ་གཏོང་བ་ཡིན། །
རྨ་བྱའི་བྲུན་གྱིས་གཉན་ལ་ཕན། ། ཤ་ཟན་བྱ་རྣམས་ཀུན་གྱི་བྲུན། །ནུས་པས་
གདོན་སྐྱངས་འདུལ་བར་བྱེད། ། ཕུག་རོན་རིལ་མ་ལ་སོགས་པ། ། འབྲུ་ཟན་
བྲུན་གྱི་གྲང་སྐྲངས་འདུལ། ། གླ་བ་ཤུ་བ་ར་ལ་སོགས། ། རྩྭ་ཟན་བྲུན་གྱིས་ཚ་
སྐྲངས་འདུལ། ། བ་གླང་མཛོ་ལྕི་ལ་སོགས་པ། ། གཡུ་བྲུན་ཡན་ལག་ནད་ལ་་
ཕན། ། ཚ་ སེལ་རྣམས་ལ་ཆུ་གྲང་སྦྱར། །གྲང་བ་རྣམས་ལ་ཆང་རུས་ ཁུ། །
གཞན་ཡང་སྨན་བཞི་སོ་སོར་སྦྱར། །རྒྱས་པར་འདི་ན་མ་བཤད་དོ། ། །
བ་རའི་མར་གྱིས་མཁྲིས་པ་སེལ། །འབྲི་ལུག་མར་གྱིས་རླུང་སེལ་ལ། །བ་
མེན་མཛོ་མོས་ཉེས་གསུམ་སེལ། ། འབྲུ་མར་ཐམས་ཅད་རླུང་ལ་ཕན། །ཤིང་
འབྲས་ངོ་བོ་བཞིན་ཞེས་བྱ། །ཞུན་མར་ཀུན་ལ་ཤེས་པ་ཡོད། ། འོ་རློན་རྣམས་
ཀྱིས་བད་ཀན་སྐྱེད། །བཞོས་ཐོག་ལེགས་བསྐོལ་ནད་ཀུན་ཕན། ། རྟ་བོང་འོ་
མས་གྲང་བ་སེལ། །ཞོ་ནི་བད་སེལ་ཕྲུམ་དང་ཐུད། ། གྲང་བ་སེལ་བའི་དམ་
པའོ། ། ཆུར་ཁུས་དེ་རྣམས་འཇུ་བར་བྱེད། ། དེ་ལྟར་བརྒྱད་བརྒྱ་བཅུ་ཕྲག་་་་
གསུམ། ། ལྷག་པའི་སྨན་ནུས་བཤད་པ་འདི། ། གངས་ཅན་རྒྱ་བོད་ཕལ་ན་་་་
ཡོད། །མིང་གི་རྣམ་གྲངས་ཡུལ་སྐད་ཀྱི། །དུ་མ་བཤད་ཀྱང་ཕལ་ཆེར་འདུས། །
• 164 •



གསོ་རིག་ཡིག་ཆ་ཉིང་བསྡུས།
བློ་ལྡན་རྣམས་ཀྱིས་ཞིབ་ཏུ་དཔྱོད། ། རྩ་བ་དགུན་ལ་ལོ་མ་སོས། །མེ་ཏོག་སོས་
ཀ་འབྲས་བུ་སྟོན། །ཁམས་རྣམས་རྒྱས་པའི་དུས་སུ་བླངས། ། ཤ་རྣམ་དར་བབ་
གློ་བུར་བཟང་། ། རིན་ཆེན་རྡོ་ཤིང་ངེས་མེད་བླང་། །རྐང་བར་བཏང་ན་སྨན་
རྟ་གཅེས། ། སྔོ་དང་ཁམས་རྣམས་འཇམ་རྩལ་ལ། ། དུག་འདོན་གྲོགས་ དང་
སྡེབ་ཤེས་ནས། །ནད་རྣམས་མ་ལུས་འཇོམས་པར་བྱེད། ། སྙིགས་དུས་ནད་
མང་རྩི་སྨན་དཀོན། ། དེ་ཕྱིར་གཞན་ལ་ ཕན་སེམས་ནས། ། གཞུང་ མང་་་་་་
གདམས་པ་དུ་མ་ལ། ། གསུང་རྣམས་ཕྱོགས་གཅིག་བསྡུས་པ་ནི། ། དྲང་སྲོང་
བརྒྱུད་པའི་རྗེས་ཞུགས་པ། །རང་བྱུང་རྡོ་རྗེས་སྦྱར་བ་ཡིན། །འགྲོ་བའི་ནད་
རྣམས་སེལ་བར་ཤོག།
སྨན་རྣམས་ཀྱི་ཡོན་ཏན་ཕྱོགས་རེ་བསྟན་པ་ཡིན་ནོ། །རེ་རེ་གྲོགས་དང་
སྡེབ་ན་ནད་མང་པོ་འཛོམས་པ་ཡོད་དེ། ཡི་གེ་མང་དོགས་ནས་མ་བྲིས་སོ། །
ནད་སོ་སོའི་སྦྱོར་བ་གཞུང་དུ་ཤེས་པར་མཛོད་ཅིག། འགྲོ་ལ་ཕན་པ་རྒྱ་ཆེན་པོ་
འབྱུང་བར་གྱུར་ ཅིག ལུག་ལོ་ཟླ་བ་གཉིས་པའི་ཡར་ཚེས་རྒྱ་ མཚོ་ སྣང་གི་
དགོན་གསར་དུ་སྦྱར་བའི་དགེ་བས་འགྲོ་རྣམས་ནད་ཀྱི་སྡུག་བསྔལ་ལས་ཐར་
བར་ཤོག།
• 165 •



བཅུད་བསྡུས་ཡང་ཞུན་དང་གསང་སྨན་ནོར་བུའི་དོ་ཤལ་མཛེས་རྒྱན།
༄༅། །བཅུད་བསྡུས་ཡང་ཞུན་དང་གསང་སྨན་
ནོར་བུའི་དོ་ཤལ་མཛེས་རྒྱན་དྲི་མེད་
གསལ་བའི་ཨ་དར་ཤ་ཞེས་
བྱ་བ་བཞུགས་སོ། །
གཙང་སྨན་ཡེ་ཤེས་བཟང་པོ།
༄༅། །ཨོཾ་ཨཱ་ཐཱ། ཐུགས་རྗེའི་ཚད་མེད་སྙིགས་དུས་འགྲོ་བའི་མགོན། །
ནད་མུན་གདུང་སེལ་མཁྱེན་བརྩེ་འོད་སྟོང་འབར། །
མ་རུང་དུག་ནད་བསྲེགས་བྱེད་ཐལ་བར་རློག།
བདེ་བར་གཤེགས་པ་བརྒྱད་ལ་གུས་པས་འདུད། །
ཁྱད་པར་སྨན་བླ་དྲང་སྲོང་ལྷ་ཚོགས་ཀྱིས། །ཐུགས་བསྐྱེད་སྨོན་ལམ་འགྲོ་
བའི་དཔལ་དུ་གྱུར། ། ཡེ་ཤེས་སྤྱན་གྱིས་གཟིགས་ལ་བྱིན་གྱིས་རློབས། །རང་
རང་རོ་ནུས་ཞུ་རྗེས་ཡོན་ཏན་ཀུན། ། འཁྲུལ་མེད་ཕྱོགས་དང་ཕྱོགས་བརྒྱར་
ལེགས་འཁྲུངས་ནས། །འགྲོ་མང་ནད་དཔུང་འཇོམས་པའི་བདུད་རྩིར་གྱུར། །
དེ་ལྟར་དཔལ་ལྡན་རྒྱུད་བཞིའི་དགོངས་དོན་ལ། །འཁྲུལ་དང་ཡོན་ཏན་ཆེ་ཆུང་
རི་བོང་རྭ། །ལྟ་བུར་མེད་པ་ཀུན་ཤེས་ཡིན་པ་དང་། །དེ་མཚུངས་མཁས་པའི་
ཡིག་ཆ་རགས་རིམ་གྱི། །ལག་ལེན་སྦྱོར་སྡེ་གྱ་ནོམ་མཐའ་ཀླས་ཀྱང་། །དེང་སང་
དུས་དབང་བཟང་ངན་གོ་ལོག་བཞིན། །རིན་ཆེན་རིན་ཐང་མེད་པའི་སྙིགས་
དུས་ལ། །ཟང་ཟིང་དངོས་པོ་འདམ་པའི་དུས་དང་མཚུངས། །རྒྱུད་དོན་བོར་
• 166 •



གསོ་རིག་ཡིག་ཆ་ཉིང་བསྡུས།
ནས་མན་ངག་འགྲིམ་དུས་འདིར། ། ཚེགས་ཆུང་དོན་ཆེ་སྨན་གྱི་སྦྱོར་སྡེ་་་་་
འགའ། །རོ་ནུས་ཞུ་རྗེས་ཡོན་ཏན་གོ་མ་ལོག། ཁྱད་པར་དམན་ལྷག་ལོག་གསུམ་
ཉེས་པ་རྣམས། །ཡིད་ལ་བཅས་ཏེ་འཁྱེར་བདེ་འདི་ལྟར་བྲིས། །
དང་པོ། ཐང་སྦྱོར་བསྟན་པ།
དང་པོ་ཐང་སྦྱོར་སྡེ་ཚན་བསྟན་པ་ནི། །ཚ་སེལ་གྲང་སེལ་ཐུན་མོང་རྣམ་
པ་གསུམ། །
ཚ་སེལ།
ཚ་སེལ་ནོར་བུ་བདུན་ཐང་ལ། །མ་ནུ་ཆ་གཅིག་སླེ་ཏྲེས་དེ་དང་མཉམ། །
གཎྜ་ཀ་རི་ཆ་ནི་གཉིས་སུ་སྦྱར། །སྒ་སྐྱ་བག་ཙམ་འབྲས་གསུམ་ཆ་རེ་རེ། ། ཐང་
མཆོག་འདི་ལ་སྨིན་སྡུད་གསོད་གསུམ་ཚང་། །གསུམ་གཉིས་བསྡུས་གྲང་ཆམ་པ་
ཚད་གསར་འཇོམས། །ཚད་པའི་རིགས་ལ་ཐོག་མར་འདི་རང་བསྔགས། །ཡང་
ན་འབྲས་གསུམ་ཆ་མཉམ་གསུམ་གཉིས་བསྡུས། །ནད་ཁྲག་ཟུངས་ཁྲག་འབྱེད་
པར་མཆོག་ཏུ་བསྔགས། །
དུག་ཉུང་ཆ་གཅིག་བོང་དཀར་དེ་དང་མཉམ། །ག་དུར་བ་ལེ་གཉིས་ནི་
ཆ་རེ་རེ། །གསུམ་གཉིས་བསྡུས་གྲང་སྣོད་ཚད་སྨིན་པར་བྱེད། ། །
ཞུ་མཁན་ཆ་གཅིག་ཚོས་བཙོད་དེ་དང་མཉམ། ། གློ་མཁལ་འགྲམས་ཚད་
སྨིན་སྡུད་སེལ་བའི་མཆོག། གཞན་ཡང་གློ་ནད་གསར་རྙིང་གང་ཡིན་ལ། །འདི་
ནི་ཐོག་མཐའ་བར་དུ་བསྔགས་པ་ཡིན། །ཁྱད་པར་གློ་ཚད་ཁྲག་དུ་ལུ་བ་ལ། །
• 167 •



བཅུད་བསྡུས་ཡང་ཞུན་དང་གསང་སྨན་ནོར་བུའི་དོ་ཤལ་མཛེས་རྒྱན།
འདི་ལས་ལྷག་པའི་ཐང་མཆོག་ཡོད་མ་ཡིན། །
ཙན་དམར་ཆ་གཅིག་སེང་ལྡེང་དེ་དང་མཉམ། །མཛོ་མོ་ནུ་ཤིང་བ་ཤ་ཆ་
རེ་རེ། །གསུམ་གཉིས་བསྡུས་གྲང་ཁྲག་ཚད་སེལ་བར་བྱེད། །འདི་སྟེང་སྐྱུ་རུ་
ཕོན་ཆེར་བསྣན་པ་ནི། ། ཁྲག་འཕེལ་རྒྱ་མཚོ་ཙམ་ཡང་སྐེམ་པར་བྱེད། །ཁྲག་
ནད་གཏར་དགོས་རིགས་ལ་གཏར་མི་དགོས། །
ཡང་ན་གདོང་ནག་མཁས་པའི་ལུགས་བཞིན་གྱི། ། ཐང་ཆེན་ཉེར་ལྔའི་
སྦྱོར་བ་ཁྱད་མཚར་ཅན། །ཁ་ཆེ་གུར་གུམ་ཆ་གཉིས་འབྲས་གསུམ་ཆ་རེ་རེ། །མ་
ནུ་འཁམ་རུས་ཏིག་ཏ་ཧོང་ལེན་བཞི། །ལྡུམ་རལ་ ཕག་ཁྲག་གང་ཆུང་ཨུཏྤལ་
བཞི། །པྲི་ཡརླུ་བ་ཤ་བྲག་ཞུན་སེ་ཡབ་བཞི། །ཀྱི་ལྕེ་བོང་དཀར་འུ་སུ་གསེར་མེ་
བཞི། །ལུག་མིག་འཁྲི་ཤིང་སེ་འབྲུ་སུག་སྨེལ་བཞི། །པར་པ་ཏ་བསྣན་སྨན་ཀུན་
ཆ་རེ་རེ། །སྦྱར་བའི་ཐང་ཆེན་ཉེར་ལྔ་ཞེས་གྲགས་འདི། །དུག་དང་སྨུག་པོའི་ཚ་
རྙིང་བྱེར་བ་སྡུད། །ཁྱད་པར་སྨུག་པོ་ཚ་རྐྱེན(སྐྱེན）སེལ་པ་ལ། །ཐང་དང་ཕྱེ
(བྱེ)རིལ་གང་འོས་བྱས་པའི་ཆོག། དུག་དང་སྨུག་པོའི་ཚད་རྙིང་(སྙིང)གང་
ཡིན་ལ། ། ཐོག་མཐའ་བར་དུ་འདི་རང་བསྔགས་པ་ཡིན། །གཞན་ཡང་ཚད་
གཞུག་སྨན་གྱི་གཙོ་བོ་ཡིན། །
ཏིག་ཏ་ཆ་གཅིག་བོང་དཀར་དེ་དང་མཉམ། །སླེ་ཏྲེས་ག་དུར་སྐྱེར་ཤུན་
ཆ་རེ་རེ། ། ཏིག་ཏ་ལྔ་ཐང་གསུམ་གཉིས་བསྡུས་ཐང་གིས། ། མཁྲིས་ཚད་སྨིན་
སྡུད་སེལ་བར་བྱེད་པའི་མཆོག།ཁྱད་པར་མཁྲིས་རིམ་རྒྱས་ཚད་སྨིན་པར་བྱེད། །
སྲོ་ལོ་བདུན་ཐང་སྲོ་ལོ་དམར་པོ་གསུམ། །ག་དུར་ཤིང་མངར་རྒུན་འབྲུམ་
མོ། །སྲོ་ལོ་ཆ་གཅིག་ཤིང་མངར་དེ་དང་མཉམ། །ག་དུར་ཚོས་གསུམ་འབྲི་མོག་
ཆ་རེ་རེ། །སྲོ་ལོ་བདུན་ཐང་གསུམ་གཉིས་བསྡུས་ཐང་གིས། ། གློ་ནད་རིགས་
བརྒྱད་གང་ཡིན་སེལ་བར་བྱེད། །ཁྱད་པར་གློ་རྣག་སྐབས་སུ་ཤིག་པ་ཡིན། །
• 168 •



གསོ་རིག་ཡིག་ཆ་ཉིང་བསྡུས།
འདི་སྟེང་དཀར་པོ་ཡར་འདྲེན་ཕོན་ཆེན་བསྣན། །ལུད་པ་རྣག་དང་བཅས་པ་
འདྲེན་ཀྱང་ཐུབ། །
ལྕམ་རྩ་ཆ་གཅིག་འོམ་བུ་དེ་དང་མཉམ། །བྱེའུ་ལ་ཕུག་ཆ་གཅིག་སྦྱར་བ་
ལ། །ཞིམ་ཤིང་གསུམ་ཐང་བསྡུས་གྲང་དྲོ་འཇམ་བརྟེན། །མ་ཞུ་དུག་ཚད་སེལ་
དང་ཤ་དུག་སེལ། །གཞན་ཡང་སྦྱར་དུག་ལ་སོགས་དུག་རིགས་ལ། །ཐོག་མར་
ལན་འགའ་བཏང་ན་ཕན་ངེས་སོ། །
ཡང་ན་ལྕམ་རྩ་སྤང་སྤོས་རེ་རལ་གསུམ། །ཆ་མཉམ་གསུམ་གཉིས་བསྡུས་
པའི་ཐང་། །གོང་གི་ཞིམ་ཤིང་སུམ་ཐང་དག་དང་མཉམ། །
མི་ཐོད་རྙིང་བ་འབྲུག་རུས་སུམ་ཅུ་ཏིག། ཆ་མཉམ་སྦྱར་བ་མགོ་ཐང་གསུམ་
པ་ཡིན། །བསྡུས་གྲང་བཏིང་བས་མགོ་ནད་སེལ་བར་བྱེད། ། །
དེ་སྟེང་གཡའ་ཀྱི་ཨ་བྱག་རྣམ་པ་གསུམ། །གོང་མ་དང་མཉམ་བསྡུས་ཐང་
དྲོ་འཇམ་བསྟེན། །མགོ་སྲིན་ཡ་མ་དཀར་ནག་སེལ་བ་དང་། །ཀླད་གཟེར་མགོ་
ནད་སེལ་ལ་བདུད་རྩིར་མཚུངས། །
ལྕགས་ཕྱེ་ཆ་གཅིག་འབྲས་གསུམ་ཆ་རེ་རེ། །སྐྱེར་ཤུན་ཆ་གཅིག་གོ་སྙོད་
དེ་དང་མཉམ། ། ལྕགས་ཕྱེ་དྲུག་ཐང་གསུམ་གཉིས་བསྡུས་པའི་ཐང་། ། མིག་
ནད་སུམ་ཅུ་རྩ་གཉིས་གང་ཡིན་ཞིང་། །སྐབས་རེ་འདི་ཉིད་བསྟེན་ན་བསྔགས་
པ་ཡིན། ། །
ཡང་ན་གོ་སྙོད་ཆ་གཅིག་རྩྭ་ཨ་ལ། །ཨ་རུ་འཇིགས་མེད་དབང་ལག་ཧ་
ཤིག་མཚལ། །ཆ་རེ་སྦྱར་བའི་མིག་གི་ནད་ལ་འཕྲོད། །
ཨུག་ཆོས་འབྲུ་དང་ལ་ཕུག་ས་བོན་གཉིས། །རུ་རྟ་བསྡེབས་པའི་ཆ་མཉམ་
གསུམ་ཐང་གི། དྭངས་མའི་སྟེང་དུ་གླ་རྩི་བག་ཙམ་བསྣན། །ཐིགས་རེ་རྣ་བར་
ཡང་ཡང་བླུག་པ་ཡིས། །རྣ་བའི་ནད་རིགས་ཀུན་ལ་ཕན་པ་ཡིན། །དེ་སྟེང་སྒོག་
• 169 •



བཅུད་བསྡུས་ཡང་ཞུན་དང་གསང་སྨན་ནོར་བུའི་དོ་ཤལ་མཛེས་རྒྱན།
ཐལ་བསྣན་པའི་སྲིན་ལ་ཕན། །
དྲེས་མའི་གེ་སར་ཨུག་ཆོས་འབྲས་བུ་དང་། །ཆ་མཉམ་ཕྱེ་མ་རྣ་བར་ཨེན་
ཙམ་བླུག། དེ་སྟེང་མར་ཁུ་བཙག་བཅད་ཐིགས་རེ་བླུག། རྣ་བ་འོན་པའི་ནད་ལ་
ཕན་པར་བཤད། །
རྣ་བའི་ནད་རིགས་ཚ་གྲང་གང་ཡིན་ལ། །མར་རྙིང་བཙག་ཆོད་རྒྱུན་དུ་
བླུག་ན་ཕན། །འདི་ཡང་མྱོང་གྲུབ་གྲས་སུ་ཡོད་པ་ཡིན། །
སྐྱེར་ཤུན་ཆ་གཅིག་མཁན་སྐྱ་དེ་དང་མཉམ། ། བསྡུས་ཐང་སྟེང་དུ་དོམ་
མཁྲིས་ཨེན་ཙམ་བསྣན། །ཡང་ཡང་བསྟེན་པས་སྣ་ཁྲག་འཛག་པ་གཅོད། །
ཡང་ན་སྐྱུ་རུ་བ་ཤ་ཆ་རེ་རེ། །རི་ཚོས་རྒྱ་སྐྱེགས་རེ་སྐོན་གོང་མ་མཉམ། །
བསྡུས་ཐང་བཏང་བའི་སྣ་ཁྲག་འཕྲལ་དུ་གཅོད། །གཞན་ཡང་སྨུག་པོའི་མཚོ་
དང་གློ་རྩ་ཤོར། །བུད་མེད་ཟླ་མཚན་རྒྱུན་དུ་འབྱམས་ལ་ཕན། །ཁྲག་ཤོར་མ་
ལུས་ཁོང་དུ་སྦེད་པའི་མཆོག། །
ནག་མཚུར་ཆ་གཅིག་སྐྱུ་རུ་དེ་དང་མཉམ། །བ་ཤ་ཀ་དང་འུ་སུ་ཀ་ར་
གསུམ། །གོང་དང་མཉམ་པའི་བསྡུས་ཐང་མཁུར་བཀང་བསྟེན། །ཁ་ནད་ཁྲག་
སྲིན་ཟུག་གཟེར་འཇོམས་པར་བྱེད། །
སྤང་རྒྱན་ཆ་གཅིག་ཅུ་གང་དེ་དང་མཉམ། །སྐྱུ་རུ་ཤིང་མངར་འུ་སུ་ཀ་ར་
རྣམས། །བག་ཙམ་བསྣན་པའི་སྤང་རྒྱན་དྲུག་ཐང་གིས། ། མཁུར་གང་བསྟེན་
པའི་གྲེ་འགགས་སེལ་བར་བྱེད། །
ཡང་ན་བ་ ཤ་ཆ་གཅིག་སྤང་རྒྱན་དཀར། ། ཀྱི་ལྕེ་དཀར་པོ་མེ་ཏོག་བོང་
དཀར་གསུམ། ། ཆ་རེ་སྦྱར་བའི་གྲེ་བ་འགགས་པར་ཕན། ། གསུམ་གཉིས་
བསྡུས་གྲང་མཁུར་བཀང་ཚུལ་བཞིན་བསྟེན། །
ཨ་རུ་ཆ་གཅིག་སྐྱུ་རུ་དེ་དང་མཉམ། །བ་རུ་ཤིང་མངར་གོང་འདྲ་བསྡུས་
• 170 •



གསོ་རིག་ཡིག་ཆ་ཉིང་བསྡུས། །
པའི་ཐང་། །ལི་ཤི་ཕྱེ་མ་བཏབ་པའི་གྲེ་འགགས་སེལ། །
སྙིང་ཞོ་ཤ་རུས་མཉམ་བསྲེས་ཆ་གཅིག་དང་། ། ཤིན་ཏུ་གཡག་རྒོད་སྙིང་
ཁྲག་ཆ་རེ་རེ། །བསྡུས་ཐང་བཏང་པའི་སྙིང་རླུང་སེལ་བར་བྱེད། །
ཡང་ན་ཨར་ནག་གོ་སྙོད་ཆ་རེ་རེ། །བསྡུས་པའི་ཁུ་བར་ཛཱ་ཏི་ཤིང་ཀུན་
བཏབ། །སྙིང་ནད་སྲོག་རླུང་ནད་ལ་ཕན་པ་ཡིན། ། །
སྟག་ཤ་ཆ་གཅིག་ཡུག་ཤིང་དེ་དང་མཉམ། ། སྟབ་སེང་རྟ་ལྤགས་ཆ་རེ་
སྦྱར་བའི་ཐང་། ། སྟག་ཤ་བཞི་ཐང་རྨ་ཚད་མ་ལུས་སེལ། །དེ་སྟེང་དོམ་མཁྲིས་
ལ་སོགས་མཁྲིས་སྣ་ཚོགས། །ཁུ་བར་བཏབ་བསྟེན་རྨ་བྱེར་རྩ་ཐིག་སྡོམ། ། །
ཤུག་ཚེར་ཆ་གཅིག་བྲེ་ག་དེ་དང་མཉམ། ། ཞུན་ཚོས་བཙོད་གསུམ་ཆ་རེ་
སྦྱར་བའི་ཐང༌། །མཁལ་ཚད་སྨིན་སྡུད་གསོད་གསུམ་བྱེད་པ་ཕན། །
བོང་དཀར་ཆ་གཅིག་གླ་སྒང་དེ་དང་མཉམ། །བ་ལེ་དུག་ཉུང་རེ་སྐོན་ཆ་
རེ་སྦྱར། །བོང་དཀར་ལྔ་ཐང་གསུམ་གཉིས་དྲོ་འཇམ་བསྟེན། །རྒྱུ་ཚད་ཚ་འཁྲུ་
སེལ་བར་བྱེད་པའི་མཆོག། །
སེང་ལྡེང་ཆ་གཅིག་གུ་གུལ་དེ་དང་མཉམ། །སླེ་ཏྲེས་བྲག་ཞུན་གོང་དང་
མཉམ་པ་དེ། །གསུམ་གཉིས་བསྡུས་གྲང་ཆུ་སེར་མ་ལུས་སེལ། །
ཚ་སེལ་ཆིག་ཐང་།
ཚ་སེལ་ཆིག་ཐང་རིམ་པ་ལ། །ཨ་རུའི་ཆིག་ཐང་སྦྱར་དུག་གྱུར་དུག་་་་
དང་། ། ཤ་དུག་དུག་པའི་རིགས་ལ་ཐོག་མར་བསྔགས། ། གཞན་ཡང་མཁྲིས་
ནད་ཀུན་ལ་ཐོག་མཐའ་བར། །ཡང་ཡང་བསྟེན་པའི་བྱེར་ སྡུད་སེལ་བར་་་་
བྱེད། །འདི་སྐབས་ཨ་རུ་མཆུ་རིང་བསྔགས་པ་ཡིན། །གཞན་ཡང་ཨ་རུའི་ཆིག་
• 171 •



བཅུད་བསྡུས་ཡང་ཞུན་དང་གསང་སྨན་ནོར་བུའི་དོ་ཤལ་མཛེས་རྒྱན།
ཐང་འཁྲུགས་ལ་ཕན། ། ཆམ་གཞུག་གློ་ལུད་གྲེ་བ་ཚ་བ་ལ། ། ཨ་རུ་ཁ་མུར་
མཁུར་བཀང་བྱས་པས་ཕན། །
སྐྱུ་རུའི་ཆིག་ཐང་སྐོམ་ནད་སེལ་པ་དང་། ། ཁྲག་ངན་དབྱེ་བར་བྱེད་ལ་
འདི་རང་བསྔགས། །སྐྱུ་རུའི་ཆིག་ཐང་ཁྲག་མཁྲིས་སེལ་བའི་མཆོག།
བ་རུའི་ཆིག་ཐང་ཆུ་སེར་ནག་པོ་དང་། ། བད་མཁྲིས་སེལ་བར་བྱེད་ལ་
བསྔགས་པ་ཡིན། །
སྤང་རྩིའི་ཆིག་ཐང་འཁྲུགས་རིམ་སེལ་བར་བྱེད། །
བ་ཤ་ཀ་དང་ཙན་དམར་མཛོ་མོ་ཤིང༌། །ཆིག་ཐང་ཁྲག་གིས་ཚད་པ་སེལ་
བར་བྱེད། །
བྲ་མའི་ཆིག་ཐང་ཚད་པ་དག་ལ་ཕན། །
སླེ་ཏྲེས་ཆིག་ཐང་རིམས་ཚད་སྨིན་པ་དང་། །ཆུ་སེར་དྲེག་ནད་སེལ་བར་
བྱེད་པའི་མཆོག།
མ་ནུ་ཆིག་ཐང་ཁྲག་རླུང་སྟོད་འཚང་སེལ། །
གཡེར་ཤིང་ཆིག་ཐང་འབྲུམ་ནག་ཚ་བ་སེལ། །
སྤང་རྒྱུན་ཆིག་ཐང་འབྲུམ་བུའི་གྲེ་འགགས་སེལ། །
ཀེ་རུའི་ཆིག་ཐང་སྦྱར་དུག་ཐུར་དུ་འབེབ། །
འོམ་བུའི་ཆིག་ཐང་སྦྱར་དུག་སེལ་བ་དང༌། ། རྙིང་པའི་ཚ་བ་བྱེར་སྡུད་
སེལ་བར་བྱེད། ། གཞན་ཡང་བོང་གི་འཁྲུགས་རིམས་དག་ལ་ ཕན། ། དུག་་་་
རིགས་ཀུན་ལ་ཕན་པ་ཉམས་མྱོང་ཡིན། ། །
སྤྱི་ཞུར་ཆིག་ཐང་རུས་པ་གས་པ་སྦྱོར། །བྱིས་པའི་ནད་རིགས་ཀུན་ལ་
ཕན་ཞེས་གྲགས། ། །
མཁན་པའི་ཆིག་ཐང་ཁྲག་གཅོད་མཆོག་ཏུ་བཤད། །
• 172 •



གསོ་རིག་ཡིག་ཆ་ཉིང་བསྡུས།
ལྕམ་རྩའི་ཆིག་ཐང་དུག་ཚད་སྦྱོང་བ་དང༌། ། ཤ་འཐོག་བཙས་རྗེས་ནད་
ལ་ཤིན་ཏུ་ཕན། །བད་མཁྲིས་ཕོ་ཁར་འདྲིལ་ལ་ཕན་པར་འདུག།
ལྕགས་རིགས་བསྡུས་ཁུའི་བད་སྨུག་མཆིན་ཚད་སེལ། །མིག་ནད་སྐྱ་རྦབ་
ལ་ནི་མཆོག་ཏུ་བསྔགས། །
སྨན་དཀར་ཆིག་ ཐང་འབམ་རིགས་ཆུ་སེར་དང་། ། ཆུ་ངན་མ་འཕྲོད་་
སྐབས་སུ་ལབ་ཁུ་ཕན། །
འུ་སུའི་ཆིག་ཐང་བད་སྨུག་སེལ་བ་དང༌། ། འོར་ནད་སྐྱ་རྦབ་དམུ་རྫིང་
སེལ་བའི་མཆོག།
ཉུང་མའི་ཆིག་ཐང་སྦྱར་དུག་སེལ་བ་དང་། །ཁཎྜ་སྣར་བདུག་ཚད་རིམས་
བསྲུང་བ་ཡིན། ། །
གཉིས། གྲང་སེལ།
གྲང་སེལ་ཐང་གི་སྦྱོར་བ་བསྟན་པ་ནི། །རྒྱམ་ཚྭ་ཆ་གཅིག་པི་ལིང་དེ་དང་
མཉམ། །བཅའ་སྒ་གོ་སྙོད་ཆ་རེར་སྦྱར་བ་ལ། །རྒྱམ་ཚྭ་བཞི་ཐང་ཅེས་བྱ་གྲང་
ཐང་མཆོག། མ་ཞུ་གྲང་རླུང་ཁོང་ནད་ཀུན་ལ་ཕན། ། །
ཤིང་ཀུན་ཆ་གཅིག་དོང་གྲ་དེ་དང་མཉམ། །ཁ་རུ་ཚྭ་དང་ཤིང་ཚྭ་ཆ་རེ་
རེ། ། རླུང་ནད་ཀུན་དང་ཁྱད་པར་སྙིང་རླུང་སེལ། ། གྲང་རླུང་ཕོ་བ་སྦོས་ལ་
མཆོག་ཏུ་ཕན། ། །
ར་མཉེ་ཆ་གཅིག་བ་སྤུ་དེ་དང་མཉམ། །གཟེ་མ་འུ་སུ་ལྕམ་འབྲུ་ཆ་མཉམ་
སྦྱར། །ར་མཉེ་ལྔ་ཐང་གྲང་བའི་ཆུ་འགགས་སེལ། །
ཡང་ན་རྒྱུ་ཚྭ་གསེར་ཕྱེ་སྡིག་སྲིན་གསུམ། ། ཆ་རེ་སྦྱར་ཐང་རྒྱ་ཚྭ་གསུམ་
ཐང་གིས། །ལྒང་བུའི་ནད་རིགས་ལ་སོགས་ཆུ་འགགས་སེལ། །
ཉེ་ཤིང་ར་མཉེ་ལྕ་བ་བ་སྤུ་བཞི། ། གཟེ་མ་བསྣན་པའི་རྩ་ལྔ་ཆ་མཉམ་
• 173.



བཅུད་བསྡུས་ཡང་ཞུན་དང་གསང་སྨན་ནོར་བུའི་དོ་ཤལ་མཛེས་རྒྱན།
ཐང༌། །གྲང་བ་ཆུ་སེར་ནད་ལ་བདུད་རྩིར་མཚུངས། །
ཕོ་རིལ་ཆ་གཅིག་སྒ་སྐྱ་དེ་དང་མཉམ། །པི་ལིང་གོང་འདྲ་བསྣན་པའི་
དྲོད་གསུམ་ཐང་། །གྲང་རླུང་གྲང་ནད་ཀུན་ལ་ཕན་པ་ཡིན། །
གྲང་སེལ་ཚིག་ཐང་། །
གྲང་སེལ་ཆིག་ཐང་རིམ་པ་འདི་ལྟར་སྟེ། །བཅའ་སྒའི་ཆིག་ཐང་མེ་དྲོད་
འཕེལ་བ་དང་། །གྲང་རླུང་བད་ཀན་ནད་ལ་ཕན་པར་འདུག།
རྒྱམ་ཚྭའི་ཆིག་ཐང་མ་ཞུ་གསར་རྙིང་སེལ། །
སེང་ལྡེང་ཆིག་ཐང་གྲང་ནད་མ་ལུས་སེལ། །
ཁ་རུ་ཚྭ་ཡི་ཆིག་ཐང་འཇུ་སྟོབས་ཆེ། །
སེ་འབྲུའི་ཆིག་ཐང་བད་ཀན་དག་ལ་ཕན། །དང་ག་འབྱེད་ཅིང་གྲང་གཞི་
སེལ་བར་བྱེད། །
ཨ་ཤོ་གནྡའི(བ་སྤུ)ཆིག་ཐང་སྨད་གྲང་སེལ། །
གཟེ་མའི་ཆིག་ཐང་གྲུམ་བུ་མཁལ་ཚད་སེལ། །
ད་ཏྲིག་ཆིག་ཐང་གྲང་འཁྲུ་གཅོད་པར་བྱེད། ། ་
གོ་སྙོད་ཚིག་ཐང་རླུང་ནད་མིག་ནད་སེལ། །
ཆང་རྩའི་ཆིག་ཐང་ཆང་མ་ཞུ་བ་འཇུ། །
སྦྲང་རྩིའི་ཁུ་བས་བད་ཀན་སེལ་བ་དང་། ། ཆུ་སེར་སེལ་བར་བྱེད་པའི་
བདུད་རྩིར་མཚུངས། ། །
སེ་ལུམ་ཆིག་ཐང་ཡ་མ་སོ་སྲིན་སེལ། །
སྒོག་སྐྱའི་ཆིག་ཐང་རླུང་སྲིན་དག་ལ་ཕན། །
སྲེ་ལོང་ཆིག་ཐང་ཐོར་བུའི་རླུང་སྣ་གནོན། །
བུ་རམ་ཁུ་བས་རླུང་ལ་མཆོག་ཏུ་ཕན། །
• 174 •



གསོ་རིག་ཡིག་ཆ་ཉིང་བསྡུས།
གྲང་ཐོང་གསུམ་གཉིས་བསྡུས་ལ་དྲོ་འཇམ་བསྟེན། །ནད་རིགས་ཀུན་ལ་
ཐོག་མར་ཐང་རང་བསྔགས། །དེ་ནས་ཐང་ཕུལ་ཕྱེ་མ་ཤིས་པ་ཡིན། །དེས་ཀྱང་
མ་ཞི་རིལ་བུའི་སྦྱོར་བ་བསྟེན། །ཐང་གི་སྡེ་ཚན་རགས་རིམ་གཏན་ལ་ཕབས། །
གཉིས་པ།
ཕྱེ་མའི་སྡེ་ཚན་བསྟན་པ།
གཅིག ཚ་སེལ་སྦྱོར་བ།
ཕྱེ་མའི་སྡེ་ཚན་ཚ་སེལ་གྲང་སེལ་གཉིས། །དང་པོ་ཚ་སེལ་སྦྱོར་བ་རགས་
རིམ་ནི། །ག་བུར་ཆ་གསུམ་བཟང་དྲུག་ཆ་རེ་རེ། ། ཨ་ག་རུ་དང་ཙན་དན་་
དཀར་དམར་གཉིས། །ཨུཏྤལ་གེ་སར་རུ་རྟ་ཟི་ར་དཀར། །ཤིང་ཚ་ཆུ་སྲིན་སྡེར་
མོ་པུ་ཤེལ་རྩེ། །སྤང་སྤོས་རྡོ་དྲེག་དམར་པོ་འབུ་སུ་ཧང་། །འབྲས་བུ་གསུམ་
དང་ ཤིང་མངར་ཨ་ ཀྲོང་བསྣན། ། ཆ་ནི་བཟང་དྲུག་དང་མཉམ་ཚད་ལྡན་་་་་
སྦྱར། །མན་ངག་ག་བུར་ཉེར་ལྔ་ཞེས་བྱ་འདི། །ཚ་བ་རྙིང་བ་ཤ་རུས་ལ་སོགས་
དང་། །དོན་སྣོད་ཕྱི་ནང་ཚ་བ་རྩ་ལ་ཞེན། །འགྲམས་འཁྲུགས་གློ་ནད་བཅོས་
མང་སྡུག་པའི་ནད། །དུག་དང་ཚ་རྙིང་བྱེར་བ་གཏིང་ནས་འདོན། །ཁྱད་པར་
རྙོགས་ཚད་སེལ་བའི་བདུད་རྩི་ཡིན། ། དྲེག་གྲུམ་མེ་དབལ་བྱང་ཁོག་ ཐིགས་
ཟགས་རྣག། ལུས་ལ་གནས་བའི་ཚད་རྙིང་མ་ལུས་འཇོམས། །
ཡང་ན་ ག་བུར་ཆ་གཅིག་ གྷི་ཝང་དང་། །གུར་གུམ་ཅུ་གང་ཙན་དན་་
དཀར་པོ་རྣམས། །ཆ་རེ་སྦྱར་བའི་ག་བུར་བསིལ་སྦྱོར་དྲུག། དར་མ་ཁྲག་མཁྲིས་
ཅན་དང་རྒྱུས་ཚད་དམ། ། ཁྲག་ཚད་མཁྲིས་ཚད་ཚད་པ་འཇོམས་པ་ལ། །ནོར་
བུ་བདུན་ཐང་གིས་འཕུལ་བདེ་བ་སྟེར། །འདི་དང་ག་བུར་ཉེར་ལྔ་ལྟག་སྤྲོད་
བྱ། །ཚད་པ་གསར་རྙིང་མ་ལུས་འཇོམས་པར་བྱེད། །
• 175 •



བཅུད་བསྡུས་ཡང་ཞུན་དང་གསང་སྨན་ནོར་བུའི་དོ་ཤལ་མཛེས་རྒྱུན། །
་ ཡང་ན་ག་བུར་ཆ་རེ་ཅུ་གང་དང༌། །ཨ་ག་རུ་དང་ཙན་དན་དཀར་དམར་
གཉིས། །བོང་དཀར་སྤང་རྩི་ཧོང་ལེན་པར་པ་ཏ། །ཆ་རེ་སྦྱར་བའི་ག་བུར་དགུ་
བ་འདི། །རིམས་ཚད་སེལ་དང་རྒྱས་ཚད་དག་ལ་ཕན། །མ་སྨིན་ཚ་བ་ལ་སོགས་
ཚད་རིམས་ལ། །བདུན་ཐང་སླེ་སེང་ཕུལ་བའི་བདེ་བ་སྟེར། །
ཡང་ན་སྟོད་ལུགས་སྨན་སེར་ཆེན་མོ་ཞེས། །ཙན་དན་དམར་པོ་གྷི་ཝང་
ཅུ་གང་གསུམ། །གུར་གུམ་བྲག་ཞུན་བོང་དཀར་སྟག་ཤ་བཞི། །གུལ་ནག་གླ་རྩི་
སྨན་སྣ་དགུ་བོ་འདི། ། ཆ་རེ་སྦྱར་སྟེང་འཛིན་པ་རྩ་ལོ་འདྲེས། ། ཆ་ཕྱེད་བསྣན་
ལ་སྤྲུ་ནག་ཆ་གསུམ་སྦྱར། །གཉན་ཚད་སྤྱི་དང་ཚད་རིགས་མཐའ་དག་ལ། །
བདུན་ཐང་ཕུལ་བའི་འཕྲལ་དུ་བདེ་བ་སྟེར། །
ཡང་ན་སྤང་རྩི་བོང་དཀར་པར་པ་ཏ། །གཙོ་བོ་ཡིན་པས་ཆ་ནི་གསུམ་རེ་
སྦྱར། ། སྟག་ཤ་བདུད་རྩི་ལོ་མ་ཆ་གཉིས་རེ། །ཅུ་གང་གུར་གུམ་གྱི་ཝང་ཆ་རེ་
རེ། །ཙན་དན་དམར་པོ་བྲག་ཞུན་གླ་རྩི་གུལ་ནག་རྣམས། ། ཆ་རེ་སྦྱར་བའི་
སྤང་རྩི་བཅུ་གཉིས་པ། ། ཐམས་ཅད་ཆུ་བསྐོལ་ཕུལ་བའི་གཉན་ཚད་སེལ། །
ཁྱད་པར་རྒྱས་ཚད་ལ་ནི་འདི་རང་བསྔགས། །
གཞན་ཡང་སྤུ་ནག་ཉེར་དགུ་ཞེས་བྱའི་སྨན། ། སྤྲུ་ནག་རྩ་བ་མ་རུལ་ཆ་
གསུམ་དང༌། ། འཛིན་པ་རྩ་ལོ་འདྲེས་མ་ཆ་གཉིས་སྡེབས། །དེ་དང་མཉམ་པ་
ཨ་རུ་ཕག་བྲུན་བསྣན། །ཕུར་ནག་ཁཎྜ་ནིམ་པ་སུམ་ཅུ་ཏིག། གྷི་ཝང་ཅུ་གང་གུར་
གུམ་ཙན་དན་དམར། །ག་དུར་དེ་བ་བྲག་ཞུན་པར་པ་ཏ། །བོང་དཀར་གླ་རྩི་
གུ་གུལ་སྟག་ཤ་ནག། ཨར་ནག་གི་ཤ་ཤུ་དག་མུ་ཟི་སེར། །གཟེར་འཇོམས་ཚེར་
སྔོན་མང་ཅན་སེར་པོ་དང་། ། གླ་སྒང་གསེར་མེ་བ་ ཤ་ཀ་དང་བཅས། ། དེ་་
རྣམས་ཆ་རེ་སྦྱར་བའི་སྨན་མཆོག་འདི། །སྤུ་ནག་ཉེར་དགུ་མན་ངག་སྙིང་པོའི་
བཅུད། །ཐང་ངམ་ཆུ་བསྐོལ་དག་གིས་བཏང་པ་ཡིས། ། གཉན་ཚད་སྤྱི་དང་
• 176 •



གསོ་རིག་ཡིག་ཆ་ཉིང་བསྡུས།
བར་ཏའི་རིགས་ལ་བསྔགས། ། འདི་དང་མན་ངག་བསིལ་སྦྱོར་སྐབས་དང་་་་
སྦྱོར། ། །
ཙན་དན་དཀར་དམར་གྷི་ཝང་ཨ་ག་རུ། ། ཨ་རུ་ཨུཏྤལ་གསེར་མེ་གངས་
ཐིགས་དང༌། །བོང་དཀར་གླ་རྩི་ཏིག་ཏ་དུག་མོ་ཉུང་། ། ཆ་རེ་སྦྱར་ཏེ་རུ་རྟ་སྐྱུ་རུ་
ར། །པི་ལིང་ཅོང་ཞི་བཟང་དྲུག་སེ་འབྲུ་རྣམས། །བག་རེ་བསྣན་པའི་མན་ངག་
བསིལ་སྦྱོར་འདི། ། ཚད་གཉའ་ཆོག་དུས་རི་ ཐང་མཚམས་སུ་སླེབས། ། ཚད་
མཇུག་ཚད་ལྷག་འདོན་པའི་སྨན་མཆོག་ཡིན། ། གཞན་ཡང་མཆིན་ཚད་སེལ་
བར་འདི་རང་བསྔགས། །ཕུལ་རྟ་ཆུ་བསྐོལ་ངད་ཡལ་བྱེད་པ་ཡིན། །
གུར་གུམ་ཅུ་གང་གྷི་ཝང་ཆ་མཉམ་སྦྱར། །བློན་པོ་གསུམ་སྦྱོར་བྱིས་པའི་
ཚད་ནད་སེལ། །
ཡང་ན་བློན་པོ་གསུམ་སྦྱོར་ཆ་མཉམ་སྟེང༌། །ཙན་དན་གཉིས་དང་ཨུཏྤལ་
ཛཱ་ཏི་བཞི། །ཀ་ཀོལ་སུག་སྨེལ་ལི་ཤི་སྤང་རྒྱན་དཀར། །བག་རེ་བསྣན་པ་གུར་
གུམ་བཅུ་གཅིག་འདི། །བྱིས་པའི་ཚད་རིམས་མ་ལུས་སེལ་བ་དང༌། །བྱིས་པའི་
གློ་ཞེས་བྱ་བའི་ནད་ལ་ཕན། །འདི་དང་ཕྱི་རྒྱུད་དྲི་ཀའི་སྦྱོར་བ་གཉིས། ། ལྟག་
སྤྲོད་བྱས་པའི་བྱིས་པའི་རིམས་ནད་སེལ། ། གཞི་ནས་བྱིས་པའི་ནད་རིགས་
མཐའ་དག་ལ། ། སྨན་རིགས་ཧ་ཅང་བསྟེན་པ་ཉེས་སྐྱོན་ཆེ། ། སྐབས་རེ་བབ་
དང་བསྟུན་ནས་གཏོང་བ་ཡིན། །བྱིས་པར་འཇམ་སྨན་མ་གཏོགས་བཟི་སྨན་
སྤང་། །ཕན་པ་མི་དགོས་མྱུར་དུ་སྲོག་ལེན་བྱེད། །དེ་ཕྱིར་བྱིས་པའི་སྨན་བཅོས་
ཤིན་ཏུ་གཟབ། །སྐབས་རེ་ཕོ་བའི་གཞི་འཛིན་ལྟ་བུ་ལ། །གསེར་ལྔ་སེ་འབྲུ་བཞི་
བ་གང་ཡིན་བསྟེན། ། ཟླ་གསུམ་ཚུན་ལ་མ་ལ་སྨན་བཅོས་དགོས། །སྨན་ཡང་
བཟི་རིགས་བསྟེན་པར་མི་རུང་ངོ༌། ། ཟླ་གསུམ་ཕར་འདས་ལོ་གསུམ་བར་དུ་
ནི། །གོང་གི་སྨན་བཅོས་བུ་ལ་བསྔགས་པ་ཡིན། །འདི་ནི་སློབ་དཔོན་མཁས་
• 177 •



བཅུད་བསྡུས་ཡང་ཞུན་དང་གསང་སྨན་ནོར་བུའི་དོ་ཤལ་མཛེས་རྒྱན། །
པའི་ཞལ་རྒྱུན་ལ། ། གཞན་ཡང་བྱིས་པའི་བཅོས་སྐོར་མན་རྒྱུད་ཀྱི། ། ལེའུ་་
རྣམས་སུ་བལྟ་རྟོག་ཡང་དག་དགོས། ། །
ཅུ་གང་གུར་གུམ་གྱི་ཝང་ཆ་གཉིས་རེ། །ཙན་དན་དཀར་དམར་ག་དུར་
སྲོ་ལོ་དཀར། ། གླ་བ་གུ་གུལ་འཛིན་པ་ཨ་རུ་ར། །རུ་རྟ་མཚལ་དང་སྨན་ཆེན་
སྦྱར་བ་ཡི། །གོང་མ་ཆ་གཉིས་འོག་མ་ཆ་རེ་སྦྱར། །རླུང་ཚད་ལྡན་པ་རི་ཐང་
མཚམས་ཀྱི་དུས། །སྒོག་བསྲེགས་ཐལ་བ་བསྣན་པ་ཤིས་པ་ཡིན། །རིགས་ལྡན་
ཆེན་པོའི་གཅིག་ཤེས་ཀུན་གྲོལ་ལམ། ། གློ་ཚད་ཀུན་སེལ་མན་ངག་སྙིང་པོའི་
བཅུད། །ཕུལ་རྟ་ཆུ་བསྐོལ་ངད་ཡལ་ཤིས་པ་ཡིན། །གློ་ཚད་ལུད་པ་ཁྲག་ཏུ་ལུ་
བ་སེལ། ། ཚད་མཇུག་རླུང་གིས་བུས་པའི་དུས་སུའང་བསྔགས། ། གློ་ཚད་་་་
གཉན་ཚད་བསྡོང་ལ་འདི་རང་ཕན། ། །
འཛིན་པ་རྩ་ལོ་འདྲེས་པ་ཆ་གསུམ་ལ། ། ཨ་རུ་ཤ་རྐྱང་ཆ་ནི་གསུམ་དུ་
སྦྱར། །མ་ནུ་གུ་གུལ་སྤང་རྩི་ཧོང་ལེན་དང་། །ག་དུར་སྲོ་ལོ་འོག་མ་ཆ་རེ་རེ། །
སྟག་ཤམ་གྱོན་པའི་བྱ་ཁྱུང་སྔོན་པོའམ། ། ཁྱུང་སྔོན་དགུ་བ་ཞེས་སུ་གྲགས་པ་
འདི། ། རིམས་འཁྲུགས་གཉན་ཚད་སྤྱི་དང་ཁྱད་པར་དུ། ། གློ་ཆམ་གྲེ་བར་་་་
བབས་པའི་བདུད་རྩི་ཡིན། །ཕུལ་རྟ་མ་ནུ་བཞི་ཐང་འཐད་པ་ཡིན། །（གློ་སྨན་
ཡིན)
ཙན་དན་དམར་པོ་ཧོང་ལེན་བ་ཤ་ཀ །གཙོ་བོ་ཡིན་པའི་ཆ་ནི་གསུམ་རེ་
སྦྱར། ། ཨ་བར་སྐྱུར་གསུམ་མ་ནུ་པ་ཏྲ་དང་། །ཞུ་མཁན་ཚོས་བཙོད་འབྲི་མོག་
སྦྱར་བ་ལ། །བྱང་ལུགས་འཁྲུགས་གློ་ཀུན་སེལ་ཞེས་བྱའི་སྨན། །འཁྲུགས་ཚད་
འགྲམས་ཚད་དག་ལ་བསྔགས་པར་མཐོང་། །གཞན་ཡང་འཁྲུགས་རྒན་གློ་རུ་ལུ་
བ་དང༌། །སྟོད་འཁྲུགས་རོ་སྟོད་སེལ་ལ་འདི་རང་བསྔགས། །གོང་མ་ཆ་གསུམ་
འོག་མ་ཆ་གཉིས་རེ། །བསྡེབས་པ་ཆུ་བསྐོལ་ཆང་སིང་གང་རིགས་ཕུལ། །
• 178 •



གསོ་རིག་ཡིག་ཆ་ཉིང་བསྡུས།
ཨ་རུ་འཛིན་པ་གཉིས་ནི་ཆ་གསུམ་ལ། ། བ་རུ་སྐྱུ་རུ་བ་ཤ་སྤང་རྩི་དོ། །
བོང་དཀར་པར་ཏ་ཀྱི་ལྕེ་ཧོང་ལེན་དང༌། །སླེ་ཏྲེས་ཀཎྜ་ཀ་རི་ཆ་རེ་རེ། །ཨ་རུ་
བཅུ་གཉིས་སྦྱོར་བ་ཁྱད་མཚར་འདི། །ཆམ་ཚད་ཚད་པར་འཇོམས་པའི་དཔའ་
གཅིག་ཟེར། ། ཕུལ་རྟ་བཞི་ཐང་བྱས་ན་བསྔགས་པ་ཡིན། །འདི་དང་ཁྱུང་སྔོན་
དགུ་བ་ལྟག་སྤྲོད་གཅེས། །
སྤང་རྒྱན་ཆ་གཉིས་ཅུ་གང་དེ་དང་མཉམ། ། ཨ་ག་རུ་དང་སྙིང་ཞོ་ཙན་
དན་དམར། །རུ་རྟ་འབྲས་གསུམ་སླེ་ཏྲེས་བ་ཤ་ཀ ། ཤིང་མངར་ག་དུར་ཀུན་
ནི་ཆ་རེ་རེ། །འཕུལ་རྟ་ཆུ་བསྐོལ་ངད་ཡལ་དག་གིས་བྱེད། །ཆམ་འཁྲུགས་སྐད་
འགགས་གྲེ་བ་ཚ་བ་དང་། ། ཆམ་ གཞུག་ གློ་འཁྲུགས་འཛོམས་ལ་མཆོག་ ཏུ་་་
ཕན། །
ཨ་རུ་ཆ་གཉིས་སྐྱུ་རུ་དེ་དང་མཉམ། །རུ་རྟ་བ་ཤ་ཀ་དང་ཅོང་ཞི་དང་། །
ཚོས་གསུམ་འབྲི་མོག་ག་དུར་ཧོང་ལེན་དང་། །ཀུན་ཀྱང་ཆ་རེ་སྦྱར་བ་ཆུ་བསྐོལ་
ཕུལ། །ཁྲག་འཁྲུགས་ཀུན་སེལ་ཨ་རུ་བཅུ་གཅིག་པས། །ཁྲག་འཕེལ་ཁྲག་རྒྱས་
ནད་ལ་སླེབས་པའི་ཆོག། ཁྲག་འཁྲུགས་ནད་ལ་འདི་རང་བསྔགས་པ་ཡིན། ། །
ཡང་ན་སྤང་རྒྱན་ཆ་གསུམ་བ་ཤ་ཀ་ཆ་གཉིས། ། ཤིང་མངར་ཆ་གསུམ་ཅུ་
གང་ཆ་གཉིས་དང༌། །ཨར་ནག་ཆ་གཅིག་ཙན་དན་དེ་དང་མཉམ། །རུ་རྟ་ཆ་
གཅིག་འབྲས་གསུམ་དེ་དང་མཉམ། ། སྙིང་ཞོ་ཆ་གཅིག་སླེ་ཏྲེས་ དེ་དང་་་་་་
མཉམ། །བ་ལེ་ཆ་གཅིག་ཧོང་ལེན་དེ་དང་མཉམ། །སྤང་རྒྱན་བཅོ་ལྔའི་སྦྱོར་བ་
ཁྱད་མཚར་འདིས། ། གློ་འཁྲུགས་གློ་འགྲམས་འཁྲུགས་རིམས་མཐའ་དག་་་་་
དང་། །ཁྱད་པར་ཆམ་གཞུག་གྲེ་བ་འགགས་ལ་ཕན། །ཆམ་གཞུག་གློ་འཁྲུགས་
ནད་ལ་བདུད་རྩིར་མཚུངས། །
གི་ཝང་ཆ་གཉིས་གུར་གུམ་དེ་དང་མཉམ། ། ཙན་དན་དམར་པོ་གེ་སར་
• 179 •



བཅུད་བསྡུས་ཡང་ཞུན་དང་གསང་སྨན་ནོར་བུའི་དོ་ཤལ་མཛེས་རྒྱན།
ཨུཏྤལ་སྔོན། །པྲི་ཡང་ཀུ་དང་འབྲས་གསུམ་རུ་རྟ་བསྡེབས། ། གླ་རྩི་བག་ཙམ་
བསྣན་པའི་སྨན་མཆོག་འདི། །གོང་མ་ཆ་གཉིས་བར་མ་ཆ་རེ་རེ། །མཆིན་ཚད་
སེལ་པའི་གི་ཝང་དགུ་བ་འདི། །མཆིན་པའི་ཚ་བ་རྒྱས་པ་འཇོམས་པ་དང་། །
མཆིན་ཁྲག་ཚད་པ་སེལ་བར་བྱེད་པའི་མཆོག། འདི་དང་མན་ངག་བསིལ་སྦྱོར་
ལྟག་སྤྲོད་དགོས། །འཕུལ་རྟ་ཆུ་བསྐོལ་དག་གིས་ཤིས་པ་ཡིན། །
ཨ་རུ་ཆ་གཉིས་གུར་གུམ་དེ་དང་མཉམ། ། སུག་སྨེལ་བྲག་ཞུན་ཏིག་ཏ་
མཁལ་ཞོ་དང་། ། ཚེས་གསུམ་འབྲས་སྣ་གསུམ་དང་ཤུག་ཚེར་བ། །སྨན་ཆེན་
གླ་རྩི་ཆ་རེ་བསྡེབས་པ་ལ། །ཨ་རུ་བཅོ་ལྔ་འཕུལ་རྟ་ཆུ་ཁོལ་ལམ། །ཚོས་གསུམ་
ཐང་གིས་ཕུལ་བའི་བདེ་བ་སྟེར། །མཁལ་མར་གཉན་ཚད་བྱུང་དུས་གོང་གསལ་
གྱི། །བདུད་རྩི་སླེབ་ཆོག་འདི་དང་ལྟག་སྤྲོད་བྱས། །
ཡང་ན་ཨ་རུ་བར་སྐྱུར་ཚོས་གསུམ་དང་། །གུར་གུམ་བྲག་ཞུན་མཁལ་ཞོ་
འབྲས་སྣ་གསུམ། །གླ་བ་གུ་གུལ་འཛིན་པ་རྩ་ལོ་འདྲེས། །བྲེ་ག་ཕག་བྲུན་སྟག་
ཤ་ཆ་མཉམ་སྦྱར། ། ཨ་རུ་བཅོ་བརྒྱད་ཅེས་བྱ་སྨན་མཆོག་འདི། །མཁལ་མའི་
གཉན་ཚད་སེལ་ལ་སླེབ་ཆོག་ཡིན། །འདི་དང་གོང་གི་ཨ་རུ་བཅོ་ལྔའམ། ། ཕྱི་
རྒྱུད་ཨ་རུ་བཅུ་བ་སྤེལ་མར་གཏོང་། །འཕུལ་རྟ་ཚོས་གསུམ་ ཐང་གི་ཤིས་པ་
ཡིན། །
བོང་དཀར་ཆ་གཉིས་ཕག་བྲུན་དེ་དང་མཉམ། །ཏིག་ཏ་བྲག་ཞུན་ཀྱི་ལྕེ་
པར་པ་ཏ། །ཨ་བར་སྐྱུར་གསུམ་གཡའ་ཀྱི་དུག་མོ་ཉུང་། ། སྐྱེར་ཤུན་ལྕམ་རྩ་ཀ་
ར་ཆ་མཉམ་སྦྱར། །བོང་དཀར་བཅུ་གསུམ་ཚ་མཁྲིས་སྨན་གྱི་མཆོག།མཁྲིས་ནད་
སྤྱི་དང་ཀླཡ་དག་ལ་ཕན། །འཕུལ་རྟ་ཨ་རུའི་ཆིག་ཐང་ཤིས་པ་ཡིན། །འདི་དང་
ལྷན་ཐབས་མང་སྦྱོར་ཆེན་མོ་བསྔགས། ། སྐབས་རེ་རྒྱུན་སྦྱོང་བཏང་ན་ཤིན་ཏུ་
ཕན། །
• 180 •



གསོ་རིག་ཡིག་ཆ་ཉིང་བསྡུས།
ཡང་ན་བོང་དཀར་བཅུ་གསུམ་སྟེང་དུ་ནི། །དུར་བྱིད་ཆུ་སེར་སྨན་གསུམ་
ཆ་རེ་བསྡེབས། །རྒྱུན་སྦྱོང་བྱས་པའི་གླཡའི་ནད་ལས་གྲོལ། །
གར་ནག་ཆ་གསུམ་ཏིག་ཏ་ཆ་གཅིག་དང༌། ། ཨ་རུ་ཆ་གཅིག་ལྕམ་རྩ་དེ་
དང་མཉམ། ། གསེར་མེ་པུཎྜ་རི་ཀ་ཆ་རེ་རེ། །སྐྱེར་ཤུན་ཆ་གཉིས་བསྣན་པའི་
གར་ནག་བདུན། །མཁྲིས་ཚད་གསར་བའི་དུས་སུ་འདི་རང་བསྔགས། ། འདི་
ཡང་འཕུལ་རྟ་ཨ་རུའི་ཆིག་ཐང་ཤིས། །ཕྱི་རྒྱུད་ཏིག་ཏ་བརྒྱད་ལ་ལྟག་སྤྲོད་བྱ། །
སྐབས་རེ་རྒྱུན་སྦྱོང་བྱས་ན་ཕན་ངེས་སོ། ། །
གྲང་མཁྲིས་སྨན་ལ་སེ་འབྲུ་ཤིང་ཚ་གཉིས། །ཆ་རེའི་སྟེང་དུ་འབྲས་གསུམ་
ཆ་རེ་རེ། །ལྕགས་ཏིག་རྩྭ་མཁྲིས་གསེར་མེ་སེ་བའི་མེ། ། ཆ་རེའི་སྟེང་དུ་གར་
ནག་ཆ་གསུམ་བསྣན། །གར་ནག་བཅུ་བ་ཞེས་བྱའི་སྨན་མཆོག་འདི། ། གྲང་
བར་བསྟེན་པའི་མཁྲིས་ནད་མ་ལུས་སེལ། །ཁྱད་པར་བད་མཁྲིས་སེལ་བའི་སྨན་
གཅིག་ཡིན། །
ཡང་ན་གསེར་མདོག་ཆ་གཉིས་སེ་འབྲུ་མཉམ། ། བྲག་ཞུན་གསེར་མེ་་་
གཉིས་ཀྱང་ཆ་རེ་རེ། །སྟེང་དུ་ཕག་བྲུན་ཆ་བཞི་སྦྱར་བ་ལ། །གསེར་མདོག་ལྔ་
བས་བད་མཁྲིས་སེལ་བ་དང༌། ། མ་ཞུ་མིག་སེར་ཕོ་ལོང་སྦོས་ལ་ཕན། །ཁྱད་
པར་མཁྲིས་རླུང་མགོ་ནད་སེལ་བའི་མཆོག། ཆང་ནད་བད་མཁྲིས་ནད་ལ་སླེབས་
ཆོག་ཡིན། ། གཞན་ཡང་མཁྲིས་སྐྲུན་དག་ལ་ཕན་པ་མཐོང་། ། འཕུལ་རྟ་ཆུ་་
བསྐོལ་ཚ་མོའི་བྱེད་པ་ཡིན། །
ཡང་ན་གསེར་མདོག་སེ་འབྲུ་སེ་བའི་མེ། །བྲག་ཞུན་ཏིག་ཏ་རྣམས་ནི་ཆ་
རེ་རེ། ། དེ་སྟེང་གར་ནག་ཆ་དྲུག་བསྣན་པ་ལ། ། གར་ནག་དྲུག་པ་ཞེས་བྱའི་
མཁྲིས་ སྐྲུན་དང༌། ། གྲང༌ མཁྲིས་རྩད་ ནས་ གཅོད་ པའི་ སྨན་ གཅིག་ ཡིན། །
འཕུལ་རྟ་ཆུ་བསྐོལ་ཚ་མོས་བྱས་ན་ཕན། །
• 181 •



བཅུད་བསྡུས་ཡང་ཞུན་དང་གསང་སྨན་ནོར་བུའི་དོ་ཤལ་མཛེས་རྒྱན།
ཡང་ན་ཏིག་ཏ་ཆ་གཅིག་བྲག་ཞུན་དང་། ། སྐྱེར་ཤུན་པི་ལིང་རྒྱམ་ཚ་ཕག་
བྲུན་རྣམས། །ཆ་རེ་སྦྱར་བ་ཏིག་ཏ་དྲུག་པ་ཡིན། །མཁྲིས་རླུང་བད་མཁྲིས་མ་ཞུ་
དག་ལ་བསྔགས། །འཕུལ་རྟ་ཆུ་བསྐོལ་དག་གི་ཤིས་པ་ཡིན། །འདི་རུ་དེ་ཙམ་མ་
གཏོགས་སྤྲོས་མ་ཐུབ། ། མཁྲིས་པ་འདི་ནི་ནད་བསྒྱུར་སོས་དཀའ་བས། །ལྷན་
ཐབས་ལ་སོགས་ཟབ་གནད་གཞན་ནས་ཚོལ། །
ཅོང་ཞི་ཆ་གསུམ་དུག་ནི་ཡང་དག་བཏོན། ། སྟེང་དུ་གྷི་ཝང་བཟང་དྲུག་
ཨུཏྤལ་དང་། །ཙན་དན་གཉིས་དང་ཨ་གར་ནག་པོ་གསུམ། །འབྲས་བུ་གསུམ་
དང་འུ་སུ་པྲི་ཡང་ཀུ། །གེ་སར་གོ་བྱིལ་སེ་འབྲུ་སེ་ཡབ་དང་། ། སྟར་བུ་རུ་རྟ་མི་
སོག་ཐལ་བ་རྣམས། ། ཆ་མཉམ་ སྟེང་དུ་དངུལ་ཆུ་བཙོ་བཀྲུའམ། ། མ་བྱུང་་་
དངུལ་ཆུ་ཞོ་གང་མུ་ཟི་སེར། །ཞོ་གསུམ་སྡེབས་པ་ཡང་དག་བཏུལ་པ་ཏེ། །ཆ་
གཅིག་བསྣན་སྟེང་ལྕགས་དྲེག་ཆ་གཉིས་བསྣན། ། ཨ་རུ་བཏབ་པའི་ལྕགས་ཁུ་
མྱུར་མོ་དེ། ། ཁུ་བ་བྱས་ནས་འདམ་ཐག་ཉིན་གསུམ་བཞི། །བྱས་པའི་སྔོ་ནག་
ནམ་ མཁའི་མདོག་ལྟར་འགྲོ། ། ལྕགས་ཁུ་ཡང་ཡང་བླུག་ནས་ཡང་ཡང་་་་་་་་
བསྐམ། ། གོང་གི་འདམ་ཐག་ཐེབ་སྟེང་ཀ་ར་བསྣན། ། འདི་ནི་བག་ཙམ་མ་་
གཏོགས་སྣོན་མི་རུང༌། །དེ་ནས་རིལ་བུ་སྒྲིལ་དང་རིལ་ཆག་བྱས། ། ཟླ་ཤེལ་མྱུ་
གུའི་སྦྱོར་བ་ཁྱད་མཚར་ཅན། །གཡུ་ཐོག་ལ་སོགས་བྱང་ཟུར་མཁས་མང་གི །
བཞེད་པའི་ལྡན་འདུས་ནད་ཀྱི་སྨན་མཆོག་འདི། །བད་སྨུག་ཚ་རྐྱེན་གྲང་རྐྱེན་
ལ་བསྟེན་པའི། །གང་ཡང་སྨུག་པོ་འཇོམས་ལ་འདི་ རང་ བསྔགས། ། འདུས་
ནད་སྨུག་པོས་ཟིན་པའི་མི་རྣམས་ལ། ། བདེ་བ་སྟེར་འདོད་འཚོ་བྱེད་གྲལ་ཚུད་
ཀུན། །སྨན་མཆོག་འདི་ལ་ལྷོད་མེད་ཉམས་ལེན་གྱིས། །སྨུག་པོ་ནད་ལས་གྲོལ་
བར་ཐེ་ཚོམ་མེད། །གཞན་ཡང་དུག་དང་ཚད་རྙིང་གང་ལ་ཕན། །སྐྱ་རྦབ་ལ་
སོགས་ཁོང་ནད་མཐའ་དག་ལ། །སྦྱོར་བ་གཞན་ལས་འདི་ནི་ཁྱད་པར་་་་་
• 182 •



གསོ་རིག་ཡིག་ཆ་ཉིང་བསྡུས། ，
འཕགས། །འཕུལ་རྟ་ཆུ་བསྐོལ་ཚ་མོའི་ཤིས་པ་ཡིན། །འདི་དང་ཐང་ཆེན་ཉེར་
ལྔ་ལྟག་སྤྲད་དགོས། །
ཅོང་ཞི་ཆ་གསུམ་རུ་རྟ་ཆ་གཅིག་བསྣན། །གུར་གུམ་སྲི་ཡང་ཀུ་ནི་ཆ་རེ་
རེ། །ཨུཏྤལ་བ་ཤ་བྲག་ཞུན་དེ་དང་མཉམ། །སེ་ཡབ་སྟར་ཞུན་སེ་འབྲུ་པི་ལིང་
རྣམས། །ཆ་རེ་སྟེང་དུ་ལྕགས་ཕྱེ་ཆ་གཉིས་བསྡེབས། །ཅོང་ཞི་བཅུ་གཅིག་སྨུག་
པོ་འཐབ་པའི་ནད། །ལྡན་འདུས་བད་ཀན་ནད་ཀྱི་གཉེན་པོ་གཅིག། འཕུལ་རྟ་
ཆུ་བསྐོལ་ཚ་མོ་ཤིས་པ་ཡིན། །གཞན་ཡང་ཕྱི་རྒྱུད་ཅོང་ཞི་བསིལ་སྦྱོར་དང་། །
གྷི་ཝང་དགུ་བ་ལ་སོགས་བསྔགས་པ་ཡིན། །།
བཅའ་སྒ་ཆ་གཉིས་ཕོ་རིལ་དེ་དང་མཉམ། །པི་ལིང་ཤིང་ཚྭ་སེ་འབྲུ་ཆ་རེ་
རེ། །རྒྱམ་ཚྭ་ཁ་རུ་ཚྭ་དང་ཙི་ཏྲ་ཀ ། སྟེང་དུ་འགྲོན་བུའི་ཐལ་བ་བསྣན་པ་
ཡི། །ཀུན་ཀྱང་ཆ་རེ་བསྡེབས་པའི་མེ་སྦྱོར་བརྒྱད། །ཆུ་བསྐོལ་ཕུལ་བའི་མ་ཞི་མེ་
ཉམས་དང༌། །བད་རླུང་ཕོ་སྦོས་ལྷན་སྐྲུན་ནང་སྐྲུན་བཤིགས། ། ཁྱད་པར་ཕོ་
བའི་མེ་དྲོད་སྐྱེད་པའི་མཆོག། ཚད་པ་མེད་པའི་ཁོང་ནད་ཀུན་ལ་འགྲོ། །
ཡང་ན་བདེ་བྱེད་སྙོམས་ལྡན་ཞེས་བྱའི་སྨན། །ཅོང་ཞི་བཟང་པོ་ཆ་གསུམ་
སྟེང་དུ་ནི། །བཟང་དྲུག་ཆ་རེ་ད་ལིས་དེ་དང་མཉམ། །སྒ་པི་ཕོ་གསུམ་ཤིང་ཚ་
ལ་ཕུག་ཐལ། ། ཆ་རེའི་སྟེང་དུ་སེ་འབྲུ་མགྲོན་ཐལ་གཉིས། །ཆ་རེ་བསྣན་པའི་
མ་ཞུ་ལྷེན་སྐྲུན་དང༌། །ཁོང་སྐྲན་ཐལ་བར་རློག་ལ་མེ་དང་འདྲ། ། འདི་ཡང་
ཕྱག་ལེན་མ་ཉམས་འཁྲུལ་མེད་ཡིན། །རྟ་ནི་ཆུ་བསྐོལ་ཚ་མོའི་ཤིས་པ་ལ། །
ཡང་ན་རྡོ་ཞུན་རྒྱལ་པོའི་སྦྱོར་བ་ལ། ། རྡོ་ནི་ཁ་དོག་རིགས་ལྔར་བཤད་ན་
ཡང་། །སྔོ་ནག་ཆར་སྤྲིན་མདོག་འདྲ་ར་གཞོབ་མནམས། ། ཁྲོམ་ཁྲོམ་བརྡུང་ལ་
སོལ་མེའི་ནང་དུ་བསྲེགས། ། ཆང་སིང་ཆུར་ཁུར་གང་རུང་ནང་དུ་བསྒྱུར། །
ཡང་ཡང་བསྲེགས་པའི་རྡོ་དེ་རོ་མེད་ཞུ། །སླར་ཡང་བསྐོལ་ནས་རས་ཞིབ་ནང་
• 183 •



བཅུད་བསྡུས་ཡང་ཞུན་དང་གསང་སྨན་ནོར་བུའི་དོ་ཤལ་མཛེས་རྒྱན།
དུ་བཙགས། །འདི་ལ་རྡོ་ཕྱེ་ཏིལ་འབྲུ་ཙམ་མི་གཏོང་། ། རོ་མ་བོར་ནས་སླར་
ཡང་སྐམ་སྐམ་བསྡུ། །དེ་ནས་འདམ་འཐག་བྱ་བའི་རྟ་གོན་ལ། །མ་ནུ་བཞི་ཐང་
སླ་སིང་འདམ་ཐག་གཞུག།ལན་གསུམ་བར་དུ་འདམ་ཐག་སྐམ་ཐག་བཅད། །དེ་
སྟེང་ད་ལིས་ཆ་གཅིག་ཤིང་ཚ་དང་། །པི་ལིང་ཕོ་རིལ་སེ་འབྲུ་ཁ་རུ་ཚྭ། །རྒྱམ་ཚྭ་
དང་བཅས་ཀུན་ནི་ཆ་རེ་རེ། །མང་ཉུང་བྲོ་བ་ཐོན་ཙམ་ཁ་ཚར་བསྣན། །སླར་
ཡང་འདམ་ཐག་བྱས་པའི་དཀར་སེར་འགྲོ། ། དེ་དུས་འདམ་ཐགི་ཁུ་བ་ཆུ་ཡི་
བྱས། །འདྲིས་པར་འཐག་ལ་རིལ་བུར་སྒྲིལ་བར་བྱ། ། རིལ་བུ་ཐག་ལ་མ་ཤོར་
རང་སྐམ་དགོས། །ལྔ་བདུན་དགུ་སོགས་རིམ་པའི་བསྐྱེད་ལ་བཏང་། །འཕུལ་
རྟ་ཆུ་བསྐོལ་ཚ་མོས་ཤིས་པ་ཡིན། །ཕན་ཡོན་མ་ཞུ་ལྟེན་སྐྲུན་ལ་སོགས་པའི། །
ཁོང་སྐྲུན་མ་ལུས་ཐལ་བའི་རྡུལ་དུ་རློགས། །ཁྱད་པར་བད་ཀན་ལ་ནི་བདུད་
རྩིར་མཚུངས། །བད་ཀན་ཕོ་བར་འདྲིལ་ལ་སླེབས་ཆོག་ཡིན། །འདི་ཡང་མྱོང་
གྲུབ་ཡིད་ཆེས་གྲངས་སུ་ཡོད། ། གོང་མ་མཁས་པ་རྣམས་ཀྱི་ཕྱག་ལེན་ཡིན། །
མིང་ཡང་བདུད་རྩི་རིལ་དཀར་ཞེས་སུ་གྲགས། །འགྲོ་མང་དོན་དུ་འཁྲུལ་མེད་
ཡི་གེར་བཀོད། ། །
ཡང་ན་སེ་འབྲུ་ཆ་གཅིག་ཤིང་ཚ་མཉམ། །སུག་སྨེལ་པི་ལིང་ཆ་ནི་རེ་རེ་
ལ། །འུ་སུ་སྟར་བུ་ཕག་བྲུན་ཅོང་ཞི་དང༌། །རུ་རྟ་འབེབ་པའི་སེ་འབྲུ་ཀུན་ལྡན་
པའི། །སེ་འབྲུ་དགུ་བ་ཞེས་བྱའི་སྨན་མཆོག་འདི། །འཕུལ་རྟ་ཆུ་བསྐོལ་ཚ་མོས་
བཏང་པ་ན། །མེ་དྲོད་སྟོབས་འཕེལ་ཟས་ལེན་ཤེད་ཆེ་ཞིང་། །མཆིན་ཆུ་ཟགས་
དང་སྐྲུན་ལ་བསྔགས་པ་མཐོང་། །ས་ཆུ་མ་ཐུབ་སྐྱ་རྦབ་འདྲ་ལ་ཕན། ། འདི་
ཡང་མྱོང་གྲུབ་གྲས་སུ་ཡོད་པའི་སྨན། །འཕུལ་རྟ་ཆུ་བསྐོལ་དག་གིས་ཤིས་པ་
ཡིན། །
ཡང་ན་ཙན་དན་དཀར་པོ་ཆ་གཉིས་ལ། ། གྷི་ཝཾ་གུར་གུམ་ཅུ་གང་ཆ་རེ་
• 184 •



གསོ་རིག་ཡིག་ཆ་ཉིང་བསྡུས།
རེ། །ལི་ག་དུར་དང་སྲོ་ལོ་རྒུན་འབྲུམ་དང༌། ། ཤིང་མངར་ཆ་རེ་བསྡེབས་པའི་
ཙན་དན་བརྒྱད། །སྨན་སྦྱོར་འདི་ཡིས་གློ་ཚད་རྣག་ཁྲག་སེལ། །དེ་སྟེང་སྟར་བུ་
རུ་རྟ་ཆ་རེ་བསྡེབས། །ཙན་དན་བཅུ་བ་ནུས་པ་གོང་དང་མཚུངས། །
གཞན་ཡང་ལྷན་ཐབས་ལུགས་ཀྱི་གློ་སྨན་ལ། །ཟངས་ཐལ་ཞེ་གསུམ་བསེ་
རུ་ཉེར་ལྔ་དང༌། ། ག་དོར་ཉེར་ལྔ་ལ་སོགས་སྦྱོར་བ་བསྟེན། ། དེ་དུས་གསང་
སྨན་གང་གསུང་ཚད་ ལྡན་དགོས། ། གློ་སྨན་ མང་ཡང་ཟབ་ཁྱད་དེ་ རྣམས་་་་་
ཡིན། །ལག་ཏུ་ལོངས་དང་གློ་ནད་གྲོལ་ནུས་སོ། །འཕུལ་རྟ་རྟ་བོང་འོ་མའི་ཤིས་
པ་ཡིན། །
ཨ་ག་རུ་ནི་ཆ་ནི་གསུམ་དུ་སྦྱར། །ཛཱ་ཏི་ཤིང་ཀུན་སྙིང་ཞོ་ཆ་རེ་རེ། །རུ་རྟ་
ལི་ཤི་གོ་སྙོད་པི་ལིང་རྣམས། །ཆ་རེ་བསྣན་པའི་ཨ་གར་བརྒྱད་སྦྱོར་འདི། །རླུང་
ནད་སྤྱི་དང་ཁྱད་པར་སྙིང་རླུང་སེལ། ། རྒན་རྒོན་རླུང་ནད་ཅན་ལ་བདུད་རྩིར་
མཚུངས། །གཞན་ཡང་སྲོག་རླུང་སེལ་ལ་འདི་རང་བསྔགས། ། རྟ་ནི་ཆང་ངམ་
རུས་ཁུས་ཕུལ་བ་ཤིས། །
ཡང་ན་ཤིང་ཀུན་བཅའ་སྒ་ཁ་རུ་ཚྭ། ། ཤིང་ཚྭ་ པི་ལིང་གོ་སྙོད་འུ་ སུ་་་
རྣམས། །ཛཱ་ཏི་ལ་ལ་ཕུད་རྣམས་ཆ་མཉམ་བསྡེབས། །ཤིང་ཀུན་དགུ་བས་སྙིང་
རླུང་སེལ་བ་དང༌། །སྨྱོ་ལྡན་སྨྱོ་འབོག་ནད་ལ་བསྔགས་པ་ཡིན། །
ཡང་ན་ཨར་ནག་ཆ་གཅིག་ཛཱ་ཏི་དང་། །ལི་ཤི་ཆ་རེའི་སྟེང་དུ་འབྲོང་རི་
བོང་། །སྙིང་དང་སྙིང་ཞོ་ཆ་རེ་བསྣན་པ་ལ། ། ཨ་ཛཱ་ལི་དྲུག་ཅེས་བྱའི་སྨན་སྦྱོར་
འདི། ། སྙིང་དང་སྲོག་རྩར་རླུང་ཞུགས་ནད་ལ་ཕན། ། ཁྱད་པར་སྨྱོ་འབོགས་
ནད་ལ་བདུད་རྩིར་མཚུངས། །འཕུལ་རྟ་ཆང་གིས་བྱས་ན་བདེ་བ་སྟེར། །འདི་
སྟེང་ཤ་ཆེན་བསྣན་པའི་དྲན་བརྒྱལ་སེལ། །གཞན་ཡང་ལྷན་ཐབས་རླུང་བཅོས་
ནང་བཞིན་གྱིས། །སྨན་མཆོག་གང་ཟབ་ལག་ཏུ་བླངས་ན་ཤེས། ། །
• 185 •



བཅུད་བསྡུས་ཡང་ཞུན་དང་གསང་སྨན་ནོར་བུའི་དོ་ཤལ་མཛེས་རྒྱན།
མགོ་ཐང་གསུམ་སྟེང་གོ་སྙོད་ཛཱ་ཏི་དང་། །ཤིང་ཀུན་པི་ལིང་ཤིང་ཚྭ་ལུག་
ཀླད་སྦྱར། ། མགོ་རླུང་མགོ་འཁོར་ནད་ལ་བསྔགས་པ་ཡིན། ། ཆང་ངམ་རུས་
སྙིང་གང་རིགས་འཕུལ་རྟ་བྱེད། །ཡང་ན་མན་རྒྱུད་མགོ་ཁྲོལ་སྦྱོར་བ་བསྟེན། །
གཞན་ཡང་ཨ་གར་སོ་ལྔའི་སྦྱོར་བ་ལ། ། ཨར་ནག་ཆ་གཉིས་ཨ་ཀར་གོ་
སྙོད་དང༌། ། ཨ་སྐྱ་དང་བཅས་སྟེང་དུ་ཙན་དན་དམར། །བཟང་དྲུག་འབྲས་
གསུམ་རུ་རྟ་རྣམ་གཉིས་དང༌། །ཨ་བྱག་རྣམ་གསུམ་སྤོས་དཀར་སྙིང་ཞོ་དང་། །
གེ་སར་གོ་བྱིལ་ཨུཏྤལ་བ་ཤ་ཀ ། གུ་གུལ་ཤ་ཆེན་གླ་རྩི་སྲོ་ལོ་དཀར། །ཟི་ར་
དཀར་པོ་མ་ནུ་བཞི་ཐང་རྣམས། །སྨན་ཀུན་ཆ་རེའི་སྟེང་དུ་སྨན་ཆེན་ནི། །བག་
ཙམ་བསྣན་པའི་ཚད་ལྡན་སྦྱོར་བ་འདི། །གཉན་ཚད་རླུང་གསུམ་འཐབ་དང་རི་
ཐང་མཚམས། ། ཁྱད་པར་ཁྲག་རླུང་སྟོད་འཚང་དག་ལ་ཕན། ། གཞན་ཡང་
ཁྲག་རླུང་འཁྲུགས་རིགས་ཀུན་ལ་འགྲོ། །སྨན་བཏང་ལོག་པའི་ཉེས་པ་འདིར་མི་
འབྱུང་། །སྟོད་ཚ་སྨད་གྲང་སྟོད་སྨད་གོ་ལོག་དང་། །བཅོས་མང་སྡུག་པའི་ནད་
གཞི་ཀུན་ལ་འགྲོ། །གོང་མ་མཁས་པ་རྣམས་ཀྱི་སྨན་གཅིག་པོ། །རྟ་ནི་ཆུ་བསྐོལ་
ངད་ཡལ་ཤིས་པ་ཡིན། ། །
ཡང་ན་ ཨ་གར་བཅོ་ལྔ་ཞེས་བྱའི་སྨན། ། ཨར་ནག་ཆ་གཉིས་ཛཱ་ཏི་ཆ་་
གཅིག་དང་། །སྙིང་ཞོ་ཅུ་གང་སྤོས་དཀར་ཆ་རེ་རེ། །རུ་རྟ་གོ་བྱིལ་གེ་སར་ཆ་རེ་
རེ། །དེ་སྟེང་ནོར་བུ་བདུན་ཐང་ཚད་ལྡན་བསྡེབས། ། འཕུལ་རྟ་ཆང་སིང་ཆུ་
བསྐོལ་གང་རིགས་བྱ། །ཁྲག་རླུང་སྟོད་འཚང་ནད་ལ་བདུད་རྩིར་མཚུངས། །
གཞན་ཡང་སྙིང་རླུང་སྲོག་རླུང་གང་ཡིན་ཀྱང་། ། འདི་དང་སྲོག་འཛིན་བཅུ་
གཅིག་ལྟག་སྤྲོད་བྱ། །
སྲོག་འཛིན་བཅུ་གཅིག་ཅེས་བྱའི་སྨན་མཆོག་ནི། །གོང་གི་ཨ་གར (ཕྱི་
རྒྱུད་ཨ་གར)བརྒྱད་པའི་སྟེང་ཉིད་དུ། །ལི་ཤི་ཤ་ཆེན་ཤིང་ཀུན་ཆ་རེ་བསྣན། །
• 186 •



གསོ་རིག་ཡིག་ཆ་ཉིང་བསྡུས།
འཕུལ་རྟ་ཆུ་བསྐོལ་ཆང་སིང་གང་ཡིན་ཤེས། ། སྙིང་རླུང་སྨྱོ་འབོགས་སེལ་པའི་
སྨན་གཅིག་པུ། །དེ་སྟེང་འབྲོང་དང་རི་བོང་སྙིང་བསྣན་པའི། །སྲོག་འཛིན་
བཅུ་གསུམ་ནུས་པ་གོང་འདྲ་དང༌། ། སྲོག་རླུང་སྙིང་རླུང་སྨྱོ་ལྐུགས་ནད་ལ་་་
བསྔགས། །
གཞན་ཡང་རྒྱུད་ཆེན་རླུང་ནད་ལེའུའི་སྐབས། ། འདོན་བཞི་གང་འོས་
བསྟེན་ན་སྙིང་རླུང་སེལ། །མགོ་རླུང་སྐབས་སུ་མགོ་ཁྲོལ་སྦྱོར་བ་ཤིས། །
རླུང་ནད་སྤྱི་ལ་ཕན་པའི་སྨན་མར་ནི། །ལོགས་སུ་བགྱིས་པའི་སྨན་མར་
ནང་ལ་ལྟོས། །རླུང་ནད་ཕལ་ཆེར་སྨན་མར་དག་གི་འཚོ། །དེ་ཕྱིར་སྨན་མར་
ལག་ལེན་འདྲིས་སུ་ཆུག། རླུང་ནད་རིགས་ལ་ཟས་སྨན་གཙོ་བོར་འདུག། ཟས་ལ་
མ་བསྟེན་རླུང་ནད་བཅོས་ཟེར་བའི། ། བླུན་རྒན་སྨན་པའི་གྲངས་སུ་ཚུད་པ་
ངལ། །རླུང་ནད་ཕལ་ཆེར་ཟས་ཀྱི་འཚོ་བ་ཡིན། །དེ་ཕྱིར་ཟས་ཀྱི་སྦྱོར་བ་ཤེས་
པ་གཅེས། །
ཨ་ཝ(རྩྭ་ཨ་ཝ་རྡོ་ཨ་ཝ) རྣམ་གཉིས་ཆ་ནི་རེ་རེའི་སྟེང་། །གུར་གུམ་དོམ་
མཁྲིས་གོ་སྙོད་ལི་ཤི་མཚལ། ། ལྕགས་ཕྱེ་ཤིང་མངར་ཀ་ར་ཀུན་ཆ་རེ། ། ཨ་ཝ་
བཅུ་བ་ཞེས་བྱའི་སྨན་མཆོག་འདི། ། ལྕགས་ཁུས་འདམ་ཐག་བྱས་ལ་རིལ་བུར་
དྲིལ། །འབྲས་གསུམ་ཐང་གིས་ཕུལ་བའི་མིག་ནད་རིགས། །སེལ་བྱེད་འདི་ནི་
ལག་ཏུ་ལོངས་དང་ཤེས། ། །
བཟང་དྲུག་ཆ་རེའི་སྟེང་དུ་ཅོང་ཞི་དང༌། ། བྲག་ཞུན་ལྕགས་སྦྲུལ་གོ་སྙོད་
པི་ལིང་རྣམས། ། ཆ་རེའི་སྟེང་དུ་ཨ་ཝ་རྣམ་གཉིས་དང༌། །འབྲས་གསུམ་ཆ་རེ་
ལྕགས་དྲེགས་ཆ་གསུམ་སྦྱར། །འདི་ཡང་ལྕགས་ཁུས་འདམ་ཐག་ལེགས་པར་
བྱས། །རིལ་བུ་ལྔ་བདུན་དགུ་སོགས་སྐབས་སྦྱར་བསྟེན། །འཕུལ་རྟ་ཆུ་བསྐོལ་
དག་གི་ཤིས་པ་ཡིན། །འགྲིབ་རིགས་ལ་སོགས་མིག་ནད་ཀུན་ལ་ཕན། །བདུད་
• 187 •



བཅུད་བསྡུས་ཡང་ཞུན་དང་གསང་སྨན་ནོར་བུའི་དོ་ཤལ་མཛེས་རྒྱན།
རྩི་ཆུ་རྒྱུན་རྒྱ་མོ་མཐོང་འབྱེད་ཟེར། ། མིག་ནད་སུམ་ཅུ་རྩ་གསུམ་གཉེན་པོ་་
མཆོག། ཡང་ན་ལྷན་ཐབས་མིག་ལེར་གསུང་པ་བཞིན། །གསལ་བྱེད་སུམ་ཅུ་རྩ་
གསུམ་ཚུལ་བཞིན་བསྟེན། ། །
ཡང་ན་ཁ་ཆེ་གུར་གུམ་ཆ་གཅིག་སྟེང་ཉིད་དུ། ། ཀ་ར་དེ་མཉམ་འབྲས་
གསུམ་ཆ་རེ་རེ། །སྐྱེར་ཤུན་ཆ་གཅིག་དོམ་མཁྲིས་བག་ཙམ་བསྡེབས། །ལི་ཤི་
དབང་ལག་ཨེན་ཙམ་བསྣན་པ་དེ། །ཞིབ་བཏགས་འདམ་འཐག་ལེགས་བྱས་
སྤོས་རིང་ལྟར། །ལྕགས་ཁེབ་ནང་དུ་ཁུ་བ་བཏོན་པ་དེ། །དམར་ཚག་སྐམ་ཚག་
ལ་སོགས་མིག་ནད་ལ། །ཡང་ཡང་བླུགས་པའི་བདེ་བ་མྱུར་དུ་སྟེར། །སྐྱེར་བའི་
ཁཎྜར་འབྲས་གསུམ་ཁུ་བས་བྲན། ། མིག་ ཏུ་བླུགས་པའི་ མིག་ནད་ཁྲག་གྱུར་
ཕན། ། མིག་ སྟེང་ ཤ་རོ་ལིང་རོ་ཡོད་པ་རྣམས། །བིག་པན་ཕྱེ་མ་བཏབ་པས་
གཏོར་བར་ནུས། །
གཞན་ཡང་མིག་སྨན་སྤོས་རེང་ཆེ་ཆུང་དང་། །རྒྱ་མོ་ཆུ་འབྱེད་ལྷ་་་་
ཐབས་ནང་བཞིན་གྱིས། ། མིག་ནད་ཕལ་ཆེར་ཟས་སྤྱོད་རྐྱེན་གྱིས་བསྐྱེད། །
མིག་ནད་གསོ་འདོད་སྨན་པའི་མིང་འདོད་ན། །མན་རྒྱུད་མིག་གི་ལེའུར་རྟོག་
དཔྱོད་ཐོངས། །མིག་གིས་ཡུན་དུ་བལྟ་འདོད་གང་ཟག་རྣམས། །རོ་དྲུག་ནང་
ནས་ཚ་སྐྱུར་འཛེམ་པ་དང་། །ཤ་ཡི་ནང་ནས་ཁྲག་དང་ནང་ཁྲོད་འཛེམ། །མགོ་
ཤ་རུས་གསུམ་ཤིན་ཏུ་གནོད་པ་ཡིན། །དཀར་གྱི་རིགས་ནི་དུག་དང་འདྲ་བར་
འདུག། མིག་འདོད་རྣམས་ཀྱི་དཀར་ལ་ཞེན་མ་ཆེ། །
མགོ་ཐང་གསུམ་སྟེང་བོང་དཀར་བྱི་ཏང་ཀ །ཀུན་ནི་ཆ་རེའི་སྟེང་དུ་གླ་
རྩི་དང་། །ཐང་ཕྲོམ་དཀར་པོ་རྩ་བ་བག་ཙམ་བསྣན། ། ཕན་པ་ཀུན་ལྡན་ཞེས་
བྱའི་སྨན་མཆོག་འདི། །རྟ་ནི་ཆུ་བསྐོལ་ངད་ཡལ་དག་གི་ཤིས། །ཕྱོགས་ཆད་ཡ་
མ་མགོ་གཟེར་དག་ལ་བསྔགས། །
• 188 •



གསོ་རིག་ཡིག་ཆ་ཉིང་བསྡུས།
ཡང་ན་གུར་གུམ་བཅུ་གསུམ་རྒྱུད་བཞིན་དུ། ། སྟེང་དུ་ཁྱུང་ལྔ་ཚད་ལྡན་
ཁ་ཚར་བཏབ། ། སྨན་ནད་ཐོན་པ་ལན་འགའ་བཏང་བ་ན། ། ཡ་སྲིན་གཉན་
དང་བསྡོངས་པའི་ནད་ལ་ཕན། ། །
ཡང་ནི་གོང་གི་བདུད་རྩི་སླེབ་ཆོག་ཕན། །ཡང་ན་ཤིང་ཀུན་ཆ་གཉིས་བྱི་
ཏང་མཉམ། །གུ་གུལ་གླ་རྩི་སྒོག་ཐལ་ཆ་རེ་སྡེབ། །ཡ་མ་སྲིན་དང་རླུང་ལྡན་
དག་ལ་བསྔགས། ། ཤ་ཚིལ་བྱི་ཏང་ཀ་དང་སྟར་སྒོག་གསུམ། །ཆ་མཉམ་མཁར་
རྒོང་མེ་བསྲེགས་སྟེང་དུ་བཏབ། །དུ་བ་སྣ་ནས་བདུག་པས་སྲིན་ལ་ཕན། །ཁ་
དང་སྣ་ནང་བཟུང་། ། སོ་སྲིན་ཡ་མའི་ནད་ལ་སླེབ་ཆོག་ཡིན། ། སོ་སྲིན་རླུང་
དང་བསྡོང་པའི་ནད་རིགས་ལ། ། སྒོག་སྐྱའི་མཁུར་བཀང་བསྟེན་པའི་འཕྲུལ་དུ་
ཕན། ། རྒྱ་ཚྭ་སྦྲང་སྦྱར་རིལ་བུ་སོ་སྟེང་བཞག། སྲིན་འཇོམས་ཡུན་བསྟེན་སོ་ཡི་
བཅུད་ལེན་འགྱུར། །ཁྲག་སྲིན་དུས་སུ་ནག་མཚུར་མཁུར་བཀང་བསྟེན། །ཡང་
ན་སྐྱུ་རུའི་ཆིག་ཐང་མཁུར་བཀང་བསྟེན། །
གཉིས། གྲང་སེལ་སྦྱོར་བ།
གྲང་སེལ་སྦྱོར་བ་མདོར་བསྡུས་འདི་ལྟར་ལ། །སེ་འབྲུ་ཆ་གཉིས་རྩ་ལྔ་ཆ་
རེ་རེ། །ཤིང་ཚྭ་པི་པི་ལིང་ནི་ཆ་རེ་རེ། ། གུར་གུམ་ཆ་གཅིག་བཅའ་སྒ་བག་ཙམ་
བསྣན། །གསོ་བྱེད་ཉི་མའི་དཀྱིལ་འཁོར་ཞེས་བྱའམ། །དྭངས་མ་གནས་འཇོག་
མན་ངག་སྙིང་པོའི་བཅུད། །མེ་དྲོད་སྟོབས་འཕེལ་ཟས་ལེན་འཇུ་སྟོབས་ཆེ། །
ལུས་ཟུངས་འདྲེས་བྱེད་ཚེ་རིང་བཅུད་ལེན་འགྱུར། ། གྲང་ནད་ཀུན་ལ་དུས་
མཐའི་མེ་ལྟ་བུ། ། ཁྱད་པར་ཁོང་ནད་ཅན་གྱི་གཉེན་པོ་མཆོག། གྲང་བའི་ཆུ་
འགག་ཆུ་བོ་ལྷང་བར་ཟུག། གྲང་བ་ཆུ་སེར་རླུང་ངན་དག་ལ་བསྔགས། ། གཉན་
མེད་ཆུ་སེར་རིགས་ལ་སླེབ་ཆོག་ཡིན། ། ས་ཆུ་མ་ཐུབ་སྐྱ་རྦབ་འདྲ་བ་ལ། །འདི་
ལས་ ལྷག་པའི་སྨན་མཆོག་ཡོད་མ་ཡིན། ། འཕུལ་རྟ་ཆུ་བསྐོལ་ཚ་མོ་ཤིས་པ་
• 189 •



བཅུད་བསྡུས་ཡང་ཞུན་དང་གསང་སྨན་ནོར་བུའི་དོ་ཤལ་མཛེས་རྒྱན། །
ཡིན། །
སེ་འབྲུ་ཆ་གཅིག་ཤིང་ཚ་དེ་དང་མཉམ། །པི་ལིང་ཆ་གཉིས་བཅའ་སྒ་དེ་
དང་མཉམ། །གོ་སྙོད་ཆ་གཉིས་རྒྱ་ཚྭ་དེ་དང་མཉམ། །སུག་སྨེལ་ཆ་གཅིག་ཤིང་
ཀུན་དེ་དང་མཉམ། །མེ་འདྲ་སེ་འབྲུ་བརྒྱད་པའི་སྦྱོར་བ་འདི། །གྲང་རླུང་མ་ཞུ་
མེ་དྲོད་ཆེར་ཉམས་དང་། །གྲང་རླུང་སྨད་ལྷུང་སྦོ་འཁྲོག་འགྱིངས་པ་ལ། །ཆུ་
ཁོལ་ཚ་མོས་ཕུལ་བའི་བདེ་བ་སྟེར། །མེ་དྲོད་སྟོབས་འཕེལ་དང་ག་འབྱེད་པ་
དང་། །ཁོང་ནད་གྲང་རླུང་ཅན་ལ་བདུད་རྩིར་མཚུངས། །
ཡང་ན་ཙི་ཏྲ་ཀ་ནི་ཆ་གཉིས་ལ། ། སྟེང་དུ་བཅའ་སྒ་ཕོ་རིལ་པི་ལིང་་་་
གསུམ། ། ཆ་རེ་སྦྱར་སྟེང་སེ་འབྲུ་དེ་དང་མཉམ། །ཁ་རུ་ཚྭ་དང་རྒྱམ་ཚྭ་ལ་ལ་
ཕུད། ། ཆ་རེ་སྦྱར་བའི་མེ་འདྲ་བརྒྱད་པ་འདི། །ཆུ་བསྐོལ་ཕུལ་བའི་ནུས་པ་གོང་
དང་མཉམ། །
ཡང་ན་བཅའ་སྒ་རྒྱམ་ཚྭ་ཆ་རེ་རེ། །ཟི་ར་ནག་པོ་གོ་སྙོད་ལ་ལ་ཕུད། །ཆ་
རེ་སྦྱར་སྟེང་འུ་སུ་ཤིང་ཚ་གཉིས། །གོང་དང་མཉམ་པའི་ཆ་མཉམ་སྦྱར་བ་ལ། །
བཅའ་སྒ་བརྒྱད་པ་མ་ཞུ་ཕོ་སྦོས་དང་། །བད་ཀན་གྲང་ལྡན་ནད་ལ་སླེབ་པའི་
མཆོག། འཕུལ་རྟ་ཆུ་ཁོལ་ཚ་མོ་ཤིས་པ་ཡིན། ། །
ཡང་ན་པི་ལིང་བྱི་ཏང་ཆ་རེ་རེ། །སེ་འབྲུ་ཤིང་ཚ་དབྱི་མོང་ཙི་ཏྲ་ཀ །ཆ་
རེ་སྦྱར་བའི་མུ་ལ་དྲུག་པ་འདི། ། ཁོང་སྲིན་གཞང་སྲིན་གྲང་རླུང་བསྡོང་ལ་་
ཕན། །མ་ཞུ་གླང་ཐབས་ནད་ལ་བདུད་རྩིར་མཚུངས། །
མ་ནུ་ཆ་གཅིག་སྒ་སྐྱ་ཆ་གཉིས་དང་། ། ཨ་རུ་ཆ་གཉིས་ལྡུམ་རྩ་ ཆ་བཞི་
དང་། ། ཅོང་ཞི་ཆ་ལྔ་བུལ་ཏོག་ཆ་དྲུག་སྦྱར། །དཀར་པོ་དྲུག་སྦྱོར་ཞེས་བྱའི་
སྨན་མཆོག་འདི། ། མ་ཞུ་དུག་ཐབས་དུག་པ་གསར་རྙིང་རིགས། །བད་ཀན་
གླང་ཐབས་དག་ལ་མཆོག་ཏུ་ཕན། །གཞན་ཡང་བུ་མ་འབྱིན་དང་ཤ་མ་འཐོག།
• 190 •



གསོ་རིག་ཡིག་ཆ་ཉིང་བསྡུས།
ཐུར་སེལ་རླུང་ནི་གྱེན་དུ་ལོག་པ་ཡི། ། རྩ་ཆུ་བཀག་ལ་ཕན་པ་མྱོང་གྲུབ་པོ། །
བད་མཁྲིས་ཕོ་ཁར་འདྲིལ་ལ་མཆོག་ཏུ་ཕན། །ཚ་བ་མེད་པའི་ནད་གཞི་ཀུན་ལ་
འགྲོ། །བུད་མེད་བཙས་རྗེས་ནད་ལ་ཕན་ངེས་སོ། །ཆུ་བསྐོལ་ཚ་མོའི་ཕུལ་རྟ་
བྱས་ན་ཤིས། ། །
ཡང་ན་ རྩ་བ་ལྔ་བོ་ཆ་རེ་རེ། ། སྟེང་དུ་ཆུ་སེར་སྨན་གསུམ་འབྲས་སྣ་་་
གསུམ། ། ཆ་རེ་སྦྱར་བའི་རྩ་ལྔ་བཅུ་གཅིག་འདི། །གྲང་བ་ཆུ་སེར་མཁལ་གྲུམ་
སྨད་བྱེར་སོགས། ། གྲང་བ་ཆུ་སེར་བསྡོང་ལ་སླེབ་ཆོག་ཡིན། ། འདི་དང་ཉི་་
དཀྱིལ་ལྟག་སྤྲོད་བྱས་ན་ཕན། །
ཨ་རུ་ཆ་གཅིག་བྲེ་ཀ་དེ་དང་མཉམ། །གུར་གུམ་མཁལ་ཞོ་དོམ་མཁྲིས་ཆ་
རེ་བསྡེབས། ། ཤུག་ཚེར་གླ་རྩི་ཆ་རེ་བསྣན་པ་ལ། ། ཨ་རུ་བདུན་པ་ཞེས་བྱ་ཆུ་
བསྐོལ་ཕུལ། །མཁལ་ཚད་གྲང་གཞི་བཅུད་ཤོར་དག་ལ་ཕན། །
ཡང་ན་མཁལ་མ་གོ་ཡུ་ཆ་གཅིག་དང་། །གུར་གུམ་སུག་སྨེལ་མཁལ་ཞོ་
དཀར་པོ་གསུམ། །ཆ་རེ་སྦྱར་སྟེང་ཚོས་གསུམ་ཆ་རེ་བསྣན། །གོ་ཡུ་བདུན་སྦྱོར་
ཞེས་བྱའི་སྨན་མཆོག་འདི། ། མཁལ་ནད་སྤྱི་དང་ཁྱད་པར་མཁལ་གཅོང་་་་་
སེལ། ། རྟ་ནི་ཆུ་བསྐོལ་ཚ་མོའི་ཤིས་པ་ཡིན། ། །
ཡང་ན་དབང་ལག་ཆ་གཉིས་སུག་སྨེལ་མཉམ། །ཉེ་ཤིང་མཁལ་ཞོ་པི་ལིང་
གུར་གུམ་རྣམས། ། ཆ་རེ་བསྣན་སྟེང་གླ་རྩི་དོམ་མཁྲིས་གཉིས། ། བག་ཙམ་་་
བསྣན་པའི་དབང་ལག་བཅུ་བ་སྟེ། །ཞིབ་བཏག་འདམ་ཐག་ལེགས་བྱས་རིལ་
བུར་བསྒྲིལ། ། ལྔ་བདུན་དགུ་སོགས་རིམ་པས་ཆུ་ཚན་ཕུལ། ། ས་བོན་ཉམས་
དང་གྲང་གཞི་རྒྱུན་དུ་འཛག།ཟུངས་ཟད་སྟོབས་འཕེལ་ས་བོན་ཉམས་ལ་ཕན། །
ཡང་ན་བསམ་འཕེལ་ནོར་བུ་ཞེས་བྱའི་སྨན། །ཙན་དན་དཀར་དམར་ཨ་
བྱག་ཆ་རེ་རེ། ། གླ་རྩི་གྷི་ཝཾ་བསེ་རུ་ཉ་ཕྱིས་རྣམས། །ཆ་རེའི་སྟེང་དུ་འབྲས་
• 191 •



བཅུད་བསྡུས་ཡང་ཞུན་དང་གསང་སྨན་ནོར་བུའི་དོ་ཤལ་མཛེས་རྒྱན།
གསུམ(ཨ་བར་སྐྱུར)ཆ་རེ་རེ། །ཟི་ར་གཉིས་དང་ཤིང་ཚ་པི་ལིང་ཡང་། །ཆ་རེ་
སྤུར་སྟེང་ཤིང་མངར་ས་འཛིན་ཡང་། ། ཆ་རེ་སྦྱར་སྟེང་བྱེ་མ་ཀ་ཀ་རུ། ། ཆ་རེ་
སྦྱར་སྟེང་རུ་རྟ་མ་ནུ་གཉིས། །ཆ་རེ་སྦྱར་སྟེང་ཆུ་སེར་སྨན་སྣ་གསུམ། །སྟེང་དུ་
བཟང་དྲུག་ཆ་རེ་སྦྱར་བ་ལ། །དྲང་སྲོང་རྒྱུན་ཤེས་སྨན་མཆོག་ཆེན་མོ་འདི། ། རྩ་
ནད་ཀུན་དང་ཁྱད་པར་རྩ་དཀར་ནད། ། ཕྱི་ནང་བར་གྱི་རྩ་ནད་ རེངས་་་་་་
འཁུམས་སེལ། ། གཞན་ཡང་དྲེག་གྲུམ་ཆུ་སེར་མཛེ་ནད་ལ། ། སླེབ་ཆོག་མྱོང་
གྲུབ་ཡིན་པས་ཡིད་ཆེས་གྲས། །དྲང་སྲོང་གཟའ་ནད་འཇོམས་པའི་གཉེན་པོར་
གསུངས། །དེ་སྟེང་ཁྱུང་ལྔ་ཁ་ཚར་བག་ཙམ་བསྣན། །སར་ཁྱུང་ཞེས་བྱ་ནུས་པ་
ལྷག་པར་ཡོད། ། འདི་ནི་རིལ་བུར་དྲིལ་ན་མཆོག་གྱུར་ཡིན། ། རྟ་ནི་ཆུ་བསྐོལ་
ངད་ཡལ་ཤིས་པ་ཡིན། །
ཡང་ན་བཟང་དྲུག་ཆ་རེ་འབྲས་གསུམ་མཉམ། །ཆུ་སེར་སྨན་གསུམ་སེང་
ལྡེང་ཁཎྜ་རྣམས། ། ཆ་རེའི་སྟེང་དུ་ཤིང་མངར་ལི་ག་དུར། ། འབྲི་ཏ་ས་འཛིན་
གསེར་སྐུད་བ་ཡག་པ། །མཚལ་དང་གླ་རྩི་དོམ་མཁྲིས་བསྡེབས་པ་རྣམས། །ཆ་
རེའི་སྟེང་དུ་སྨན་ཆེན་ཨེན་ཙན་བསྣན། ། གུ་གུལ་བསྒྲུང་ཚུས་འདམ་ཐག་ལེགས་
པར་བྱས། །རིལ་བུར་དྲིལ་ལ་ཐོ་རེངས་ལྔ་རེ་བཏང་། །འཕུལ་རྟ་ཆུ་བསྐོལ་ངད་
ཡལ་ཤིས་པ་ཡིན། །ཕན་བྱེད་ནོར་བུའི་སྦྱོར་བ་ཁྱད་མཚར་ཅན། །རྩ་དཀར་རྩ་
སྐྱོན་རྩ་ནད་གང་ཡིན་དང་། ། དྲེག་གྲུམ་རེངས་འཁུམས་ཆུ་སེར་རྩ་མིག་་་་་་
འགྲམས། ། པགས་ནད་ཟ་འཕྲུག་མཛེ་ནད་དག་ལ་ཕན། །རྩ་ནད་ཆུ་སེར་
བསྡོང་པའི་སྨན་མཆོག་ཡིན། །
ཡང་ན་སྒ་སེར་ཆ་གཉིས་གོ་སྙོད་མཉམ། །སེ་འབྲུ་གུར་གུམ་པི་ལིང་ལི་ཤི་
རྣམས། ། ཆ་རེ་སྦྱར་སྟེང་ཛཱ་ཏི་ཆ་གཅིག་དང་། །རྩ་ལྔ་ཆ་རེ་སྦྱར་བའི་སྨན་
མཆོག་འདི། །ཕུལ་རྟ་ཆུ་བསྐོལ་ཆང་སིང་ཤིས་པ་ཡིན། །སེར་སྦྱོར་ནོར་བུའི་
• 192 •



གསོ་རིག་ཡིག་ཆ་ཉིང་བསྡུས།
སྦྱོར་བ་ཁྱད་མཚར་ཅན། ། རྩ་དཀར་རླུང་དང་བསྡོང་པའི་ནད་ལ་བསྔགས། །
འདི་དང་གོང་གི་ཕན་བྱེད་ནོར་སྦྱོར་གཉིས། །ལྟག་སྤྲོད་བྱས་པའི་རྩ་ནད་ཀུན་
ལས་གྲོལ། ། །
གཟེ་མ་སླ་ངའི་ནང་ནས་སེར་ཙམ་བརྔོས། ། གཙོ་བོ་ཡིན་པའི་ཆ་གསུམ་
སྟེང་དུ་ནི། །བ་སྤུ་ར་མཉེ་ཉེ་ཤིང་ལྕེ་རྩ་རྣམས། ། ཆ་རེ་སྦྱར་སྟེང་པི་ལིང་ཆ་
གཅིག་དང༌། ། སྦྲང་རྩི་ཆ་གཅིག་སྦྱར་བའི་རིལ་བུར་དྲིལ། །གྲང་རླུང་ཆུ་སེར་ཟ་
ཁུ་གཅོད་ལ་ཕན། །འཕུལ་རྟ་ཆུ་བསྐོལ་བྱས་ན་ཤིས་པ་ཡིན། ། །
ཞིམ་ཤིང་ཆ་གསུམ་སྟར་བུ་དེ་དང་མཉམ། །རྒྱ་ཚྭ་སྦྲུལ་ཤ་བྲག་ཞུན་ས་སྐྱ་
དང༌། ། མཛོ་མོ་ནུ་ཤིང་མགྲོན་ཐལ་བསྣན་པ་ཡིས། ། ཆ་རེ་སྦྱར་བའི་ཞིམ་ཤིང་
བརྒྱད་པ་འདི། །མོ་ནད་ཁྲག་སྐྲན་བཤིག་པའི་དཔའ་བོ་ཡིན། །
ཡང་ན་ལྕམ་རྩ་ཆ་དྲུག་བུལ་ཏོག་ལྔ། ། སྟར་བུ་ཆ་བཞི་རུ་རྟ་མཛེ་ཚྭ་་་
དང༌། ། སྒ་སྐྱ་ཆ་རེ་སྦྱོར་བ་ཆུ་བསྐོལ་ཕུལ། ། མོ་ནད་ཁྲག་ཚབས་འདྲིལ་ལ་་་
མཆོག་ཏུ་ཕན། ། །
ཡང་ན་ལྕམ་རྩ་ཆ་གཉིས་སྒ་ཆ་གཅིག། འོལ་མོ་སེ་དང་རྒྱ་ཚྭ་ སྡིག་སྲིན་
དང་། །བྱི་བཟུང་སྟེང་དུ་དུར་བྱིད་བསྣན་པ་དང༌། །བྱང་ཁྲ་དུག་ཐོན་ཨེན་
ཙམ་བསྣན་པ་ཡི། ། མོ་ནད་ཁྲག་སྐྱོན་རྩ་ལྟོ་སྦྲེག་སྦྱོང་ཐུབ། །འདི་ནི་སྨན་ཐུན་
གཅིག་གཉིས་ཚོད་བརྟག་བཏང་། ། རྩ་སྦྱོང་ལྟ་བུའི་ཉེན་ཆེར་འདིར་མི་་་་་་
དགོས། །ཧ་ཅང་བཏུང་ཆེ་རླུང་གི་ཉེས་པ་ཡོད། །དེ་ཕྱིར་ཟས་སྤྱོད་འཇུག་སྡོམ་
གཟབ་པ་གཅེས། ། ཡང་ན་ལྕམ་རྩ་སྟར་བུ་ཆ་གཉིས་རེ། ། ཅོང་ཞི་བྲག་ཞུན་འུ་
སུ་ལྕམ་འབྲུ་རྣམས། །ཆ་རེའི་སྟེང་དུ་བ་ཤ་སྐྱུ་རུ་ར། ། ཚོས་གསུམ་ཆ་རེ་བསྣན་
པ་ཆུ་བསྐོལ་ཕུལ། །འདི་ཡང་ཁྲག་སྐྲན་ཁྲག་ནད་དག་ལ་བསྔགས། །གཞན་
ཡང་མོ་ནད་རླུང་ཚབས་རིགས་ལ་ནི། །གོང་གི་ལྕམ་རྩི་བཅུ་གཅིག་ཉི་དཀྱིལ་
• 193 •



བཅུད་བསྡུས་ཡང་ཞུན་དང་གསང་སྨན་ནོར་བུའི་དོ་ཤལ་མཛེས་རྒྱན།
གཉིས། །ལྟག་སྤྲོད་ཆུ་ཁོལ་ཕུལ་བས་བདེ་བ་སྟེར། །
ཡང་ན་ལྕམ་རྩ་ཆ་གཉིས་རྩ་བ་ལྔ། ། ཆ་རེ་སྦྱར་སྟེང་ཤིང་ཚ་པི་ལིང་་་་
དང༌། །ས་སྐྱ་ཆ་གཅིག་བསྣན་པ་ཆུ་ཁོལ་ཕུལ། ། ལྕམ་རྩ་དགུ་བས་རླུང་ཚབས་
ཆུ་སེར་སེལ། ། མོ་ནད་རྙིང་བའི་རིགས་ལ་མཆོག་ཏུ་ཕན། །མོ་ནད་རླུང་ཚབས་
རིགས་ལ་མགོ་ཁྲོལ་གྱི། །སྦྱོར་བ་བསྟེན་དང་མེ་བཞི་སྨན་བཅོས་དང་། །འདོན་
བཞི་གང་རིགས་བྱས་ན་ཕན་ངེས་སོ། ། མོ་ནད་དབྱེ་བ་མང་ཙམ་ཡོད་ན་་་་་
ཡང་། །ཁྲག་ཚབས་རླུང་ཚབས་གཉིས་སུ་མ་འདུས་མེད། །རྒྱུན་མེད་མོ་ནད་
ཕལ་ཆེར་ཁྲག་ཚབས་ཡིན། །བཙས་རྗེས་མོ་ནད་ཕལ་ཆེར་རླུང་ཚབས་དང་། །
ཁྲག་ནང་ཆུ་སེར་འདྲེས་པ་ཉིད་ལས་འབྱུང་། །མདོར་ན་ཁྲག་ཚབས་ཁྲག་རྒན་
ཚུལ་དུ་བཅོས། །རླུང་ཚབས་ཆུ་སེར་རླུང་ལྡན་ཚུལ་དུ་བཅོས། །མོ་ནད་འདི་ནི་
ནད་པ་ལྕི་བ་དང༌། །ལུས་ཟུངས་ཀུན་ལ་ཁྱབ་པའི་དུག་འདྲ་བར། །མན་རྒྱུད་
མོ་ནད་ལེའུར་རྟོག་དཔྱོད་དགོས། །
ཨ་རུ་ཆ་གཉིས་རེ་རལ་དེ་དང་མཉམ། །འོམ་བུ་བོང་དཀར་སྟག་ཤ་བར་
པ་ཏ། །ཨུཏྤལ་བྲག་ཞུན་ཅོང་ཞི་ལྕམ་རྩ་དང༌། །སྐྱེར་ཤུན་ཀ་ར་རྣམས་ནི་ཆ་རེ་
རེ། །སྦྱར་བའི་ཨ་རུ་བཅུ་གཉིས་སྨན་མཆོག་འདི། །ཨ་རུའི་ཆིག་ཐང་ཕུལ་བའི་
སྦྱར་དུག་དང༌། །དུག་ཚད་དུག་པའི་རིགས་ལ་ཕན་ངེས་སོ། །
ཡང་ན་རྒྱལ་པོའི་རེ་རལ་ཆ་གསུམ་ལ། །བློན་པོའི་རེ་རལ་བྲག་སྐྱ་ཧ་བོ་
དང་། ། ལྕམ་རྩ་ཨ་རུ་མཆུ་རིང་ཉུང་ཁཎྜ། །སྐྱེར་ཤུན་ཀ་ར་སྦྱར་བའི་རེ་རལ་
བདུན། །ཨ་རུའི་ཐང་གིས་ཕུལ་བའི་སྦྱར་དུག་དང་། །ཤ་དུག་ཟས་དུག་རིགས་
ལ་སླེབ་ཆོག་ཡིན། །
ཡང་ན་གི་ཝང་ཆ་གཉིས་ཨུཏྤལ་དང་། །ལྕགས་ཕྱེ་པྲི་ཡང་ཀུ་དང་སུ་མི་
དཀར། །བྲག་ཞུན་བ་ཤ་བ་ལེ་ག་དུར་དང་། །ཡུང་བ་རྣམས་ནི་ཆ་རེ་སྦྱར་བ་
• 194 •



གསོ་རིག་ཡིག་ཆ་ཉིང་བསྡུས།
ལ། ། གྷི་ཝང་བཅུ་བ་ཞེས་བྱའི་སྨན་མཆོག་འདི། ། སྦྱར་དུག་མཆིན་དུག་སེལ་
བའི་བདུད་རྩི་ཡིན། །རྟ་ནི་ཆུ་བསྐོལ་ཕུལ་བའི་བདེ་བ་སྟེར། །
གཞན་ཡང་ཐང་ཆེན་ཉེར་ལྔ་ལ་སོགས་པ། །ལྷན་ཐབས་ནང་བཞིན་སྨན་
བཅོས་ཉམས་སུ་ལོངས། ། དུག་གི་ནད་འདི་རྩི་ལ་ཞེན་ཆགས་པས། ། གསར་
བའི་དུས་སུ་འཇམ་བཤལ་གཙོ་བོར་འདོན། ། བར་དུ་ཀོ་ཏྲའི་བར་བཤལ་འདི་
ལྟར་དགོས། །ཀོ་ཏྲ་རྩ་ཕྲན་སྤུ་ཙམ་མ་ལུས་པ། །རྨ་མེད་སྟོན་ཟླ་གསུམ་གྱི་ཉེར་
དགུར་བཏུ། ། བཏུ་དུས་སྨན་བླའི་གཟུངས་སྔགས་ལེགས་བཟླས་ཤིང་། ། ལག་
ནི་མ་བརྒྱུད་རྩི་བཞིན་བརྡུང་དུས་སུ། །རྡུང་བཞིན་བརྡུང་བ་མ་གཏོགས་བང་
བརྡུང་སྤངས། །གཟུངས་སྔགས་འདོན་ཅིང་རྩི་བཞིན་བརྡུང་བའི་ཕྱེ། ། ཆ་ནི་
གསུམ་ལ་ཨ་རུ་ཆ་གཅིག་སྦྱར། །ཀ་ར་ཆ་གཅིག་རྩར་འཁྲིད་ཚུལ་དུ་དགོས། །
མཉམ་བསྲེས་འདམ་བཏགས་ལེགས་པར་བྱས་པ་དེ། །གོང་བཞིན་འདམ་ཐག་
ཕར་འདོད་གཟུངས་སྔགས་འདོན། །ཁུ་བ་བ་དམར་ཆུ་ཡི་བྱས་ན་ལེགས། །མ་
བྱུང་ཉུང་ཁུར་སླ་སིང་བྱས་པའི་ཆོག། རིལ་བུ་སྲན་མ་ཙམ་དུ་དྲིལ་བ་དེ། །ལྔ་
བདུན་ལུས་ཟུངས་དང་བསྟུན་རིག་པས་སྒྲུབ། །ཆུ་བསྐོལ་ཕུལ་བའི་མི་སྐྱུག་ཆོ་
ག་བྱ། །ཡང་ཡང་འཁྲུ་བའི་ཁ་དོག་རྣམ་ལྔ་འབྱུང་། །རླུང་ཁ་གནོན་ཕྱིར་རུས་
གསར་བསྟེན་པ་ཤིས། ། དེ་ནས་ཤ་མར་གསར་པའི་ལུས་ཟུངས་གསོ། ། ཟས་
ངན་སྦྱོར་བའི་ཉེས་པ་རྩད་ནས་གཅོད། །འདི་ནི་འགྲོ་བའི་དོན་དུ་གསང་མེད་
བཀྲོལ། ། ཀུན་ལ་མི་སྤེལ་ནུས་པ་འཆལ་འགྲོ་བའི། །དེས་ཀྱང་མ་ཞུ་རིན་ཆེན་
རིལ་བུ་བསྟེན། །མདོར་ན་མཆིན་ནད་སྨུག་པོའི་ཚུལ་བཞིན་བཅོས། ། ལོ་དང་
ཟླ་བ་ཡུན་དུ་བསྲིངས་ནས་བཅོས། །ལོ་རེ་བཞིན་དུ་རྒྱུན་སྦྱོང་མ་ཆག་བཅོས། །
ཉུང་མའི་ཁཎྜ་ཁ་མུར་བསྟེན་པར་བྱ། །
ཨ་རུ་ཤ་རྐྱང་ཆ་བཞི་སྨན་ཆེན་མཉམ། །རུ་རྟ་ཆ་གཅིག་ཤུ་དག་ཆ་གཉིས་
• 195 •



བཅུད་བསྡུས་ཡང་ཞུན་དང་གསང་སྨོན་ནོར་བུའི་དོ་ཤལ་མཛེས་རྒྱན།
སྟེང༌། །གླ་རྩི་ཆ་ཡི་སུམ་ཆ་གཅིག་ཏུ་སྦྱར། །མཉམ་སྦྱོར་ཁྱུང་རྒོད་དྲག་པོ་ཞེས་
བྱ་འདི། ། མདོག་བཞི་ལ་ སོགས་བྱུང་བསྒྲུབ་སྐབས་ལྟར་དགོས། ། འདི་སྟེང་
གུལ་ནག་ཆ་གཅིག་བསྣན་པ་ཡིས། ། ཀླུ་ནད་གཉན་རིགས་ལྷོག་པ་ས་གདོན་
འཇོམས། །མདོར་ན་གཉན་རིགས་མཐའ་དག་འཇོམས་པའི་མཆོག། འདི་སྟེང་
ཆུ་སེར་སྨན་གསུམ་ཆ་རེ་བསྣན། ། ཆུ་སེར་གཉན་རིགས་དྲེག་གྲུམ་ཀུན་ལ་་་་
ཕན། །དེ་སྟེང་སེང་ལྡེང་ཁཎྜ་ཆ་གསུམ་བསྣན། །ཁྱུང་རྒོད་བཅུ་བའི་མཛེ་ནད་
སེལ་བར་བྱེད། །རིལ་བུ་ལྔ་བདུན་ཆུ་ཁོལ་དག་གིས་ཕུལ། ། །
ཡང་ན་ཁྱུང་རྒོད་ལྔ་སྟེང་བྱི་ཏང་ཀ ། མ་རུ་རྩེ་ནི་ཆ་ནི་རེ་རེ་བསྣན། །
སྲིན་གླང་མྱུར་དུ་སོས་པའི་སྨན་མཆོག་ཡིན། །
ཡང་ན་གོང་གི་ཁྱུང་རྒོད་ལྔ་བའི་སྟེང་། །ཕྱི་རྒྱུད་གུར་གུམ་བཅུ་གསུམ་ཁ་
ཚར་བཏབ། །ཡ་མ་སྲིན་ནད་འཇོམས་པའི་དཔའ་པོ་ཡིན། །
ཡང་ན་ཁྱུང་རྒོད་སྟེང་དུ་དངུལ་ཆུ་བཏུལ། །ཆུ་སེར་སྨན་གསུམ་གུལ་ནག་
ཁྱི་ལ་ཝ། །བཟང་དྲུག་སྨན་ཀུན་ཆ་ནི་རེ་རེ་བསྣན། །དངུལ་ཁྱུང་བདུད་རྩི་འཆི་
གསོས་ཁ་ཚར་ཅན། ། འབྲས་དང་སུར་ཡ་རྨ་རྒན་ ཤུ་བ་དང་། ། དྲེག་གྲུམ་མེ་
དབལ་ཆུ་སེར་མཛེ་ནད་འཇོམས། ། ཁྱད་པར་པགས་ནད་ཆུ་སེར་སེལ་བའི་
མཆོག།འཕུལ་རྟ་ཆུ་བསྐོལ་དག་གིས་ཤིས་པ་ཡིན། །འདམ་ཐག་ལེགས་བྱས་རིལ་
བུ་ཚད་ལྡན་དྲིལ། །ལྔ་བདུན་དགུ་སོགས་རིམ་པས་བསྐྱེད་ལ་བཏང་། །
ཡང་ན་དངུལ་ཆུ་བཏུལ་མ་ཆ་གཅིག་ལ། །ཨ་རུ་ཆ་གཅིག་སྨན་ཆེན་དེ་ཡི་
ཕྱེད། །ཤུ་དག་ཆ་ཕྱེད་རུ་རྟ་དེ་དང་མཉམ། ། དོམ་མཁྲིས་གླ་རྩི་གཉིས་ནི་བག་
ཙམ་བསྣན། །དེ་སྟེང་ཆུ་སེར་སྨན་གསུམ་སྟག་ཤ་བ། །བཟང་དྲུག་རྣམས་ནི་ཆ་
རེ་སྦྱར་བ་ལ། །དངུལ་ཆུ་བཅོ་བརྒྱད་ཅེས་བྱའི་སྨན་མཆོག་འདི། །འཕུལ་རྟ་ཆུ་
བསྐོལ་ངད་ཡལ་ཤིས་པ་ཡིན། །གོང་གི་དངུལ་ཆུ་བདུད་རྩི་འཆི་གསོས་དང་། །
• 196 •



གསོ་རིག་ཡིག་ཆ་ཉིང་བསྡུས།
ནུས་པ་ཁྱད་མེད་མྱོང་གྲུབ་སྨན་གཅིག་ཡིན། །
ཡང་ན་དངུལ་ཆུ་བཏུལ་མ་ཆ་གཉིས་སྟེང་། །བྱི་ཏང་ཀ་དང་ལིང་ཐང་མ་
རུ་རྩེ། །གླ་རྩི་ཐང་ཕྲོམ་དཀར་པོའི་རྩ་བ་རྣམས། །ཆ་རེའི་སྟེང་དུ་འབྲས་གསུམ་
ཆ་གཉིས་རེ། ། བསྣན་པའི་སྲིན་འཇོམས་དངུལ་ཆུ་དགུ་བ་འདི། །འཕུལ་རྟ་
ཆུ་ཁོལ་དག་གིས་ཤིས་པ་ཡིན། །འདམ་ཐག་ལེགས་བྱས་རིལ་བུ་བྲ་རིལ་ཙམ། །
ལྔ་བདུན་དགུ་སོགས་རིམ་པས་བསྐྱེད་ལ་བཏང་། །ཁོང་སྲིན་ཁྲག་སྲིན་པགས་
སྲིན་ཡ་སྲིན་ སོགས། ། ཁྱད་པར་གཉན་སྲིན་ནད་ལ་བདུད་རྩིར་མཚུངས། །
གཞན་ཡང་རེག་དུག་ལ་ཡང་ཕན་ངེས་སོ། །
ཆིག་བརྒྱུད་གསང་སྨན་གབ་ཚིག་བདུད་རྩི་
འཆི་གསོས་ནོར་བུའི་དོ་ཤལ།
ཨོཾ་ཨ་ཐ། ཆིག་བརྒྱུད་གསང་སྨན་གབ་ཚིག་བདུད་རྩི་འཆི་གསོས་ནོར་
བུའི་དོ་ཤལ་ལ། རྩ་བ་བརྟན་པོ་ཚུགས་པའི། །རྣ་གསོས་མདའ་ལས་བདེ་བ།
།རི་རྩེ་མཐོན་པོ་གཅིག་ནས། །དར་དཀར་གཡབ་གཡུག་བརྒྱབ་བྱུང༌། །རྒྱ་མོ་
དར་གྱི་མདུད་པ། ། ཚད་ལྡན་བླ་མས་གནང་ཡོང་། ། བརྩོད་དང་འཐབ་ཡ་
མེད་པའི། ། གེ་སར་རྒྱལ་པོ་འདྲ་བ། ། སྤྲུལ་རྒྱལ་ཆོས་ཀྱི་རྒྱལ་པོའི། ། ཁམས་
གསུམ་སྐྱོང་རོགས་གནང་དང༌། །མེ་ཏོག་ཨུ་དུམ་ཝ་རའི། ། མཆོད་ཁང་འོད་
ཀྱིས་བཀང་བྱུང་། ། གོ་རོ་ཁྲག་གཅོད་བདུན་པས། །དགའ་བའི་གླུ་རེ་བླངས་
པའི། །གཞན་ལ་མེད་པའི་ཁྱད་ཆོས། ། ཆ་མཉམ་སྦྱོར་བ་ཡིན་ནོ། ། ཕན་ཡོན་
ཟླ་མཚན་འབྱམས་དང་། ། གློ་བའི་རྩ་ཁ་ཤོར་བའི། །ཁྱད་པར་སྣ་ཁྲག་གཅོད་
ལ། ། སླེབ་ཆོག་ཁོ་བོས་མཐོང་ངོ༌། ། གསང་མེད་སྙིང་གི་བུ་ལ། ། བརྩེ་བའི་་
• 197 •



བཅུད་བསྡུས་ཡང་ཞུན་དང་གསང་སྨན་ནོར་བུའི་དོ་ཤལ་མཛེས་རྒྱན། །
བསྐྱངས་པ་མ་གཏོགས། །མང་དུ་སྤེལ་བ་མི་རུང་། །ནུས་པ་འཆལ་བོར་འགྲོ་
ཡོང་། །
དཔལ་ལྡན་དམག་དཔོན་གར་ཕེབས་དབང་དུ་བསྡུ། །སྒ་སྲབ་རྒྱན་ལྡན་
ཆིབས་དཀར་རླུང་ལྟར་མགྱོགས། ། ཕྱག་གཡས་མདུང་འཛིན་བ་དན་ནམ་་་་་
མཁར་ཕྱིར། །སྐུ་ལ་གསེར་ཁྲབ་དབུ་ལ་གསེར་རྨོག་གསོལ། ། ཞབས་ལ་སག་
ལྷམ་ཡུ་དམར་འཇའ་ཚོན་བསྣམས། །བལྟ་བར་མི་བཟོད་དྲག་རྩལ་མཐུ་ལྡན་
ཁྱོད། །སྐུ་མདོག་སྨུག་པོ་བསྲོ་སྒྲ་ཏི་རི་རི། །མ་རུང་ནད་དཔུང་ཟིལ་གནོན་རྩད་
ནས་གཅོད། །དཔའ་བོ་གཡུལ་རྒྱལ་བུམ་ནང་བདུད་རྩིའི་བཅུད། །འཆི་བདག་
གཡུལ་ལས་རྒྱལ་བའི་ཕ་ལམ་ཡིན། །ནད་ཀྱི་དགྲ་དཔུང་འཇོམས་པའི་དཔའ་
གཅིག་ཟེར། །དང་པོ་ཆ་གསུམ་གཉིས་གསུམ་བཞི་ལྔ་རྣམས། །ཆ་ནི་གཉིས་ཏེ་
དྲུག་པ་ཆ་གསུམ་ལ། །བདུན་པ་ཆ་གཅིག་བརྒྱད་པ་བག་ཙམ་བསྣན། །གཞན་
ལ་མེད་པའི་བདུད་རྩི་སླེབ་ཆོག་འདི། །འགྲོ་མང་ནད་མང་དུ ་ཁའི་འཇིགས་
ལས་སྐྱོབས། །མཁྲིས་རིམས་སྤྱི་དང་ཁྱད་པར་ཚད་གསར་འཇོམས། ། གཉན་
ཚད་བར་ཏའི་རིགས་ལ་སླེབས་པའི་ཆོག། ཡམ་ཚད་གསར་བ་འཇོམས་པའི་
དཔའ་བོ་ཡིན། །འཕུལ་རྟ་ཆུ་ཁོལ་བྱས་ན་ཤིས་པ་ཡིན། །སྐབས་རེ་ཕོ་བའི་གཞི་
འཛིན་བསྟེན་དགོས་སོ། །འགྲོ་མང་དོན་དུ་གསང་མེད་ཡི་གེར་བཀོད། །
རྒྱལ་པོ་མགོ་དཀར་ཕྱག་ན་ནོར་བུ་འཛིན། །བཙུན་མོ་རྒྱུན་ལྡན་ཕྱག་ན་
གྲི་ཐོད་འཛིན། ། སྲས་པོ་སྟག་ཤམ་གྱོན་པའི་རལ་གྲི་འཛིན། །སྲས་མོ་རིན་
ཆེན་བརྒྱན་སྤྲས་པར་བུ་འཛིན། །གྲོགས་ལྡན་བུ་མོའི་ལག་ན་ཤིང་ལོ་འཛིན། །
འཁོར་གཡོག་སྤུན་གསུམ་མདའ་གཞུ་དགྲ་སྟ་འཛིན། །རྒྱལ་པོ་ཆ་གསུམ་བཙུན་
མོ་ཆ་གཉིས་བསྡེབས། །སྲས་པོ་ཆ་གཉིས་སྲས་མོ་དེ་དང་མཉམ། །བློན་པོ་ཆ་
གཅིག་གྲོགས་ལྡན་དེ་དང་མཉམ། ། འཁོར་གཡོག་སྤུན་གསུམ་ཆ་ནི་རེ་རེ་
• 198 •



གསོ་རིག་ཡིག་ཆ་ཉིང་བསྡུས།
སྦྱར། །བསིལ་སྦྱོར་ཡབ་ཡུམ་སྲས་བློན་འཁོར་བཅས་དགུ། །འཕུལ་རྟ་འབྲས་
གསུམ་ཐང་གི་རྟ་བྱས་བཏང་། །ཚ་བ་ཐོག་བབ་གཉན་ཚད་མེ་ལྟར་འབར། །གློ་
ཚད་གཟེར་ཐུང་ལུད་པ་ཁྲག་ཏུ་ལུ། ། གོང་གི་བདུད་ རྩི་ སླེབ་ཆོག་ལྟག་སྤྲད་་
ནས། །སྨན་ནད་ཐོན་པ་ལན་གཉིས་བཏང་བ་ན། ། འཆི་བདག་གཤིན་རྗེའི་
ལག་ནས་འཕྲོག་པར་ནུས། །ཡིད་ཆེས་ཡིན་པའི་ཙི་ཏའི་དཀྱིལ་དུ་ཆོངས། །
ཡང་ན་རྒྱལ་པོ་ཟླ་བའི་སྟག་ཤམ་གྱོན། ། གླང་ཆེན་རིན་ཆེན་བརྒྱན་པ་
ཆིབས་སུ་བྱོན། །གངས་དཀར་ཤ་མེད་ལྷ་མོ་རོལ་དུ་ཁྲིད། །དྲི་ཞིམ་སྤོས་ཀྱི་དུད་
པ་སྐུ་ལ་འཐུལ། །ཕྱག་ན་མདུང་དམར་བ་དན་ནམ་མཁར་ཕྱར། །བདུད་རྩི་
ཞལ་དུ་གསོལ་བའི་ནད་དཔུང་འཇོམས། ། ཨ་མིང་སྤུན་གསུམ་དགའ་བའི་གླུ་རེ་
བླངས། །གོང་མ་ཆ་གཉིས་འོག་མ་ཆ་རེ་རེ། ། རྒྱལ་པོ་ཟླ་བ་བདུད་རྩི་བཅུ་སྦྱོར་
འདི། ། མཁྲིས་རིམས་ལ་སོགས་གཉན་ཚད་གང་ཡིན་ལ། །འཕུལ་རྟ་ནོར་བུ་
བདུན་ཐང་ཤིས་པ་ཡིན། ། མེ་སྟེང་ཆུ་བླུགས་དག་དང་མཚུངས་པའོ། ། འདི་
ཡང་སྙིགས་དུས་འགྲོ་བའི་གསོས་སུ་གྱུར། །ཧ་ཅང་བསིལ་བའི་ཕོར་ཟོན་སྐྱོར་
དགོས་སོ། །
བྲག་ཕུག་གནས་པའི་དྲང་སྲོང་ཙ་ར་ཀ །གར་བྲོ་ཧཱུཾ་སྒྲ་ཆོས་སྐད་དི་རི་
རི། ། ཨག་རང་དམར་པོའི་སྒོམ་ཐག་ལུས་ལ་བཅིངས། ། དུག་ལོ་གདན་སྟེང་
ངར་སྒྲ་དི་རི་རི། ། དོམ་ར་གྱོན་ནས་དུར་ཁྲོད་འགྲིམས་ཤིང་རྒྱུགས། །ཟབ་ཡང་
བདེ་ཆེན་སྒོམ་ལ་འབྲས་བུ་བཞག། གཞི་གནས་རྩི་དང་བྲལ་བའི་རྣལ་འབྱོར་
བ། །གོང་མ་གཉིས་པོ་ཆ་ནི་གསུམ་གསུམ་ལ། །འོག་མ་རྣམས་ནི་ཆ་ནི་རེ་རེ་
མཉམ། །ཙ་ར་བཅུ་གཅིག་སྦྱོར་བ་ཁྱད་མཚར་ཅན། །དུག་ཉུང་བཞི་ཐང་ཕུལ་
བའི་བདེ་བ་སྟེར། །སྣོད་ཚད་སྤྱི་དང་ཁྱད་པར་རྒྱུ་ཚད་སེལ། །འདི་སྟེང་གསང་
སྨན་ཆ་གཅིག་བསྣན་པ་ཡི། ། རྒྱུ་ཚད་ཁྲག་འཁྲུ་དག་ལ་མཆོག་ཏུ་བསྔགས། །
• 199 •



བཅུད་བསྡུས་ཡང་ཞུན་དང་གསང་སྨན་ནོར་བུའི་དོ་ཤལ་མཛེས་རྒྱན།
གཞན་ལ་མེད་པའི་ངོ་མཚར་སྨན་གཅིག་ཡིན། །མྱོང་གྲུབ་གྲས་སུ་ཡོད་པའི་
ཡིད་ལ་ཆོངས། །
རྒྱལ་བོ་ཙན་ཏྲའི་གངས་སེང་དཀར་པོ་བཅིབ། །བཙུན་མོ་ཝ་མཛེས་གུར་
ནང་ཁྲི་ལ་བཞུགས། །སྲས་པོ་གཉིས་ཀ་ལེ་ས་སྐྱོངས་པ་ཡིན། །སྲས་མོ་རྒུན་ཤིང་
རྩེ་ལ་མ་འཛེག་ཅིག། བློན་པོ་བུ་རྟ་འཛོམས་པ་སེམས་ཉིད་བདེ། །གཉེར་བ་ཨ་ཇོ་
གློ་ལྟར་ཉམས་རེ་དགའ། །ཞལ་དཀར་འཛིམ་པའི་ གསོལ་དཔོན་གཞོན་ནུ་
ལ། །ལེ་ཡག་སྤུན་གཉིས་ཞབས་ཀྱི་རི་ལ་ཞུས། །དང་པོ་གཉིས་པ་ཆ་ནི་གསུམ་
དུ་སྦྱར། །གསུམ་པ་བཞི་བ་ཆ་ནི་གཉིས་སུ་སྦྱར། །ལྔ་བ་དྲུག་པ་གཉིས་ནི་དེ་
དང་མཉམ། །བདུན་པ་བརྒྱད་པ་ཆ་ནི་གསུམ་དུ་སྦྱར། །དགུ་བ་བཅུ་བ་གཉིས་
ནི་ཆ་ གཉིས་སྦྱར། །བཅུ་ གཅིག་བཅུ་གཉིས་ཟུང་ནི་ཆ་གཅིག་སྦྱར། །བཅུ་
གསུམ་བཅུ་བཞི་བཅོ་ལྔ་ཆ་གཅིག་སྦྱར། ། གསང་སྨན་ཆ་གཅིག་སྦྱར་བའི་སྨན་
མཆོག་འདི། །ཡུན་རིང་སོང་བའི་གློ་ནད་བརྒྱུད་རིགས་ལ། །ཚོས་གསུམ་ཐང་
གིས་ཕུལ་བའི་བདེ་བ་སྟེར། །ཁྱད་པར་གློ་རྣག་འདྲེན་སྐེམ་གསོ་བ་ལ། །མཐོང་
གོམས་མྱོང་གྲུབ་ཡིན་པས་ཁྱད་མཚར་ཅན། །གཞན་ལ་མེད་པའི་གློ་སྨན་ཁྱད་
མཚར་འདི། ། ཉམས་ཐག་གློ་ནད་ཚད་པ་སེལ་ཕྱིར་དུ། ། དོན་དམ་ཆ་དང་་
བཅས་ཏེ་ཡི་གེར་བཀོད། །འདི་དང་གོང་གི་ག་བུར་ཉེར་ལྔ་བ། །ལྟག་སྤྲོད་བྱས་
པའི་གློ་རྣག་སེལ་པའི་མཆོག།
ཨིནྡྲ་རྒྱལ་པོ་བཙུན་མོ་བཞི་བོ་ཡིས། ། བྲག་ཕུག་ནང་དུ་ཕག་མོ་གྲུབ་པ་
བསྒོམ། ། ཁ་ནས་པི་ཝང་འདྲ་བའི་གསུང་སྙན་ སྒྲོགས། ། ནགས་ཀྱི་ལྷ་མོ་སྐུ་་
མདོག་སེར་མོ་ཁྱོད། །གངས་སེང་བཅིབ་ནས་ལིང་དམར་བྲག་ལ་གནས། །རྒྱ་
མཚོའི་ལྷ་མོ་བདུད་རྩི་ཆུ་རྟ་ཆིབས། །ཨིནྡྲ་བཅོ་ལྔའི་སྦྱོར་བ་ཁྱད་མཚར་ཅན། །
འབྲུ་དཀར་ཁུ་བས་འཕུལ་པས་འཁྲུ་གཅོད་དང་། ། རྒྱུ་ཚད་ཚད་འཁྲུ་སེལ་པའི་
• 200 •



གསོ་རིག་ཡིག་ཆ་ཉིང་བསྡུས།
སྨན་མཆོག་གཅིག། འདི་ཡང་ཆིག་རྒྱུད་མན་ངག་ཉིང་ཁུ་ཡིན། །གསང་མེད་བུ་
ལ་ཆིག་བརྒྱུད་རིམ་བཞིན་སྦྱིན། །མང་དུ་མི་སྤེལ་ཞལ་གདམས་ཁོ་བོས་བྲིས། །
རྒྱུད་ཆེན་ཨ་རུ་བཅུ་བའི་སྟེང་ཉིད་དུ། ། རྒྱ་མོ་བྱེ་གར་ཀ་པ་ལ་ནང་བཅུག།
ཉི་མ་གསུམ་ལ་བརྩོན་པ་གཅིག་ཏུ་བཞག།ཨ་རུ་བཅོ་བརྒྱད་ཅེས་བྱའི་སྨན་མཆོག་
འདི། །དང་པོ་བཅུ་བོ་ཆ་ནི་རེ་རེ་ལ། །དེ་འོག་དྲུག་པོ་དེ་དང་མཉམ་པ་ཡིན༑ །
ཐ་མ་གཉིས་ནི་ཨེན་ཙམ་བསྣན་པ་ཡིས། །མཁལ་མའི་ནད་རིགས་ཀུན་དང་ཆུ་
འགགས་ལ། །ཁྱད་ཐོན་མྱོང་གྲུབ་གྲས་སུ་ཡོད་པ་ཡིན། །འཕུལ་རྟ་ཆུ་ཁོལ་ཡིན་
པས་ཡིད་ལ་ཆོངས། ། །
བདེ་ལྡན་ནོར་བུའི་སྦྱོར་བ་ཁྱད་མཚར་ཅན། ། དབུས་ཀྱི་གཙོ་མོ་ར་མིང་
སྐུ་མདོག་དཀར། །ཤར་གྱི་གཙོ་མོ་ཉེ་མིང་སྐུ་མདོག་དམར། ། ལྷོ་ཡི་གཙོ་མོ་ལྕ་
མིང་སྐུ་མདོག་སྔོ། །ནུབ་ཀྱི་གཙོ་མོ་མེ་བ་སྐུ་མདོག་ལྗང་། ། བྱང་གི་གཙོ་མོ་ཟླ་
མིང་སྐུ་མདོག་སེར། །དྲི་ཟའི་བུ་མོ་སྤུན་གསུམ་རོལ་དུ་ཁྲིད། ། སྡུག་འདྲེ་མེ་
དཔུང་ཐལ་བའི་རྡུལ་དུ་རློག། སྨན་སྣ་དགུ་པོ་ཆ་མཉམ་གཏོང་བ་ཡིན། །ཐ་མ་
གཅིག་ནི་ཨེན་ཙམ་བསྣན་པ་ཡི། ། ཆུ་བསྐོལ་ཕུལ་བའི་གྲང་བའི་ཆུ་སེར་དང་།
།མཁལ་གྲུམ་སྨད་བྱེར་རྐང་བ་བཤལ་སྦྲིད་ལ། །འདི་ལས་ལྷག་པའི་སྨན་མཆོག་
ཡོད་མ་ཡིན། །མྱོང་གྲུབ་ཡིད་ཆེས་གྲས་སུ་ཡོད་པ་ལགས། །
གསེར་ཁྲབ་གྱོན་པའི་དཔལ་ཆེན་དམག་དཔོན་གྱིས། །རུ་དར་ཕྱར་ཞིང་
ཁྲོ་གཉེར་དགྲ་ལ་ རྔམས། ། སྟག་མོ་གསེར་ སྒ་འོད་ལྡན་ སྟེང་དུ་བཅིབས། །
འཇིགས་པའི་ངར་སྐད་ཕྱི་དགྲ་ཟིལ་གྱིས་གནོན། །དགྲ་དཔུང་མེར་བསྲེགས་
གུར་ཁང་ནང་དུ་བཞུགས། ། མཆོག་གསུམ་རྩར་གནས་སྒོ་གསུམ་བདེ་ལ་་་་་
ཕབས། །ཞལ་སྦྱིན་དཀར་ལ་དམར་བའི་མདངས་དང་ལྡན། །དཔའ་བོའི་ཆེས་
བཟང་བཅོ་བརྒྱད་ལྡན་པའི་བུ། །དང་པོ་ཆ་གསུམ་གཉིས་པ་ཆ་གཉིས་དང་། །
• 201 •



བཅུད་བསྡུས་ཡང་ཞུན་དང་གསང་སྨན་ནོར་བུའི་དོ་ཤལ་མཛེས་རྒྱན།
གསུམ་པ་ཆ་གཅིག་བཞི་བ་ཆ་ཕྱེད་གཉིས། །ལྔ་ནས་བཟུང་སྟེ་བཅུ་གསུམ་པ་ཡི་
བར། ། ཆ་རེ་སྦྱར་སྟེང་འོག་མ་བག་ཙམ་བསྣན། །འདམ་ཐག་ལེགས་བྱས་རིལ་
བུ་བྲ་རིལ་ཙམ། །ལྔ་བདུན་དགུ་སོགས་རིམ་པས་བསྐྱེད་ལ་བཏང་། །འཕུལ་རྟ་
ཆུ་བསྐོལ་དག་གིས་ཤིས་པ་ཡིན། །གྲང་གཞི་གཉན་ཡོད་གཉན་མེད་གང་ཡིན་
ཀྱང༌། །ཐིག་ལེ་འཛག་གཅོད་ལ་ནི་འདི་རང་ཕན། །མན་ངག་མྱོང་གྲུབ་ཡིད་
ཆེས་གྲས་སུ་ཡོད། །སྣོད་ལྡན་སློབ་བུ་རྣམས་ཀྱིས་ཉམས་སུ་ལོངས། ། བདེན་
རྫུན་ལག་ཏུ་བླངས་ན་རིམ་གསལ་ཡོང་། །འགྲོ་བའི་དོན་དུ་ཆ་དང་བཅས་ཏེ་
བཀོད། །
ཞི་བྱེད་བཅུ་གཅིག་སྦྱོར་བ་ཁྱད་མཚར་ཅན། །གཙོ་བོ་ཞི་དྲུག་ཚད་ལྡན་
སྦྱར་བའི་སྟེང་། །བུ་མོ་ཤ་ཟ་རྒྱལ་མོ་གདོང་དམར་མ། །སྡིག་ལ་དགའ་བ་ཕྱི་མ་
འོ་བརྒྱལ་ཆེ། །སྨན་སྣ་ལྔ་བོ་གོང་མ་དྲུག་ཕྱེད་མཉམ། །འཕུལ་རྟ་ཆུ་བསྐོལ་ཚ་
མོའི་ཤིས་པ་ཡིན། །ཁྲག་འདྲིལ་མོ་ནད་སྤྱི་དང་ཁྱད་པར་དུ། །བཙས་རྗེས་ཤ་མ་
འཐོག་དང་བུ་མ་འབྱིན། ། ཟླ་མཚན་འགྱིང་དང་ཁྲག་ངན་ཆུ་སེར་ལུས། །
མངལ་སྐྱོན་མ་ལུས་སེལ་བའི་གདམས་ངག་ཡིན། ། གཞན་ལ་མེད་པའི་སྨན་
མཆོག་ཁྱད་མཚར་ཅན། ། མྱོང་གྲུབ་ཆིག་རྒྱུད་གྲས་སུ་ཡོད་པ་ཡིན། ། གཞན་
ཡང་རྩེ་ཆུ་བཀག་དང་མངལ་སྲིན་སེལ། ། །
གནོད་སྦྱིན་ཆེན་པོའི་ནོར་བུ་འབར་བ་འཛིན། །སྐུ་མདོག་དཀར་དམར་
ནག་སེར་ཕྱོགས་བཞིའི་བསྐོར། ། གཙོ་བོར་སྟག་ཤམ་གྱོན་པའི་བེར་ནག་་་་་
གསོལ། །མ་རུང་དགྲ་བགེགས་རྩ་བ་གཏན་ནས་འཕུལ། །ཁྲག་འཐུང་དབང་
དུ་སྡུད་ལ་ཕྱག་འཚལ་ལོ། །དང་པོ་ཆ་གསུམ་གཉིས་ནས་དགུ་ཡི་བར། །ཆ་ནི་
གཉིས་རེ་སྦྱར་ལ་ ཐ་མ་ནི། ། ཨེན་ཙམ་བསྣན་པ་ཞལ་རྒྱུན་གདམས་པའོ། །
འདམ་ཐག་ལེགས་བྱས་ཟུར་གསུམ་བྱས་ནས་བསྐམ། ། ཕན་ཡོན་གཉན་སྐྲངས་
• 202 •



གསོ་རིག་ཡིག་ཆ་ཉིང་བསྡུས།
རྨ་རིགས་མཐའ་དག་དང་། ། དྲེག་གྲུམ་ཆུ་སེར་འབམ་སྐྲངས་ ས་གཉན་་་་་་་
རིགས། །མདོར་ན་རྨ་ཁ་མ་ཡིན་བྱུག་དགོས་གྲས། ། འདི་ཡིས་མི་སེལ་སྐྲངས་
རིགས་ཡོད་མ་ཡིན། །མིང་ཡང་རེག་པ་བདེ་བྱེད་ཟེར་བ་ཡིན། །ལོ་བརྒྱད་དྲི་
ཆུས་བྲན་པ་མཆོག་ཏུ་བསྔགས། །འགྲོ་མང་དོན་དུ་བརྩེ་བའི་བུ་ལ་སྦྱིན། །
སེ་ཤིང་དུག་ལས་གྱུར་པའི་རེག་དུག་ལ། །དངུལ་གྱི་མདོག་ལྟར་ཆོས་རྒྱལ་
ནོར་བཟང་བུ། ། གཟི་མིག་ཅན་གྱི་མི་རྒོད་ལེགས་པར་བཏུལ། ། ཕྱག་ན་སེང་
ལྡེང་བེ་ཅོན་ནམ་མཁར་ཕྱར། །འཁོར་གསུམ་བསྐོར་ཞིང་ག་ལེར་ཕེབས་རོགས་
གནོང་། ། འཇིགས་པའི་སྒྲ་མེད་མ་རུང་གདུག་པ་འདུལ། ། ཆེན་པོ་ཧ་ ཅང་་
བཙན་རང་མ་གྲགས་ཅིག། དང་པོ་གཉིས་པོ་ཆ་མཉམ་སྲང་གང་དང་། །དེ་འོག་
བདུན་པོ་ཞོ་རེ་སྦྱར་བའི་སྟེང་། །ཐ་མ་གཅིག་ནི་ཨེན་ཙམ་བསྣན་པ་ཡི། །རིལ་
བུ་དྲིལ་ལ་ལྔ་བདུན་རིམ་པས་གཏོང་། །འཕུལ་རྟ་སེང་ལྡེང་བཞི་བའི་ཐང་གིས་
ཕུལ། །རེག་དུག་གཉན་དང་བསྡོང་ལ་འདི་རང་བསྔགས། །
གངས་སྟོད་སེང་དཀར་བྱི་བའི་མིག་འདྲ་བ། ། ངར་སྐད་ལན་གསུམ་་་
བདུན་བརྒྱས་ས་གཞི་འདར། ། མ་ལུས་སྟག་ དོམ་གཅན་གཟན་ཟིལ་གྱིས་་་་་
གནོན། ། སྐམ་འདེབས་ཡང་ཡང་བྱས་པའི་ཆུ་སེར་སྐེམ། ། རྨ་རང་དུས་སུ་ར་
ཁྲག་སྦྱར་ལ་བྱུག། རེག་དུག་མྱུར་དུ་སོས་པ་ཁོ་བོས་མཐོང་། ། མྱོང་གྲུབ་ལག་ལེན་
ཕྱུག་པ་གྲས་སུ་ཡོད། །དམ་ལྡན་སློབ་བུ་རྣམས་ལ་བརྩེ་བའི་ཀྱང༌། །མང་དུ་མི་
སྤེལ་ནུས་པ་འཆོལ་བར་འགྲོ། ། །
རྒྱ་མཚོའི་ཆུ་ནི་བྲེ་གང་བླང་བ་ལ། །ས་ཡི་ཞག་ནི་བྲེ་གང་བླང་ད་་་་་
གཉིས། །མཉམ་དུ་བསྒྱུར་ལ་སེང་ལྡེང་ཟས་སུ་ཟ། །ནགས་ཀྱི་ལྷ་མོའི་ཤིང་སྒོང་
སེར་པོ་རྙེད། ། མ་ཧ་ཆེན་པོའི་བུ་སྒྲ་དི་རི་རི། ། མཆོག་གསུམ་ཐུགས་རྗེ་འགྲོ་
དྲུག་འཇིགས་མི་དགོས། །དང་པོ་གཉིས་པ་ཆ་ནི་གཉིས་རེ་ལ། །གསུམ་པ་བཞི་
• 203 •



བཅུད་བསྡུས་ཡང་ཞུན་དང་གསང་སྨན་ནོར་བུའི་དོ་ཤལ་མཛེས་རྒྱན།
བ་གཉིས་ནི་ཆ་རེ་རེ། །ལྔ་བ་དྲུག་པ་གཉིས་ནི་ཆ་རེ་རེ། །བདུན་པ་བརྒྱད་པ་
དགུ་བ་ཆ་རེ་རེ། །བཅུ་བ་བཅུ་གཅིག་ཆ་ནི་རེ་རེའོ། །ཐ་མ་དྲུག་ནི་བག་ཙམ་
བསྣན་པ་ཡི། །དངུལ་ཆུ་རིན་ཆེན་བཅོ་བརྒྱུད་ཅེས་བྱའི་སྨན། །ཀླུ་གདོན་མཛེ་
ནད་རིགས་དང་དྲེག་གྲུམ་སོགས། །ཆུ་སེར་གཉན་ཡོད་རྨ་རིགས་ལ་ཡང་་་་
ཕན། ། ཁྱད་པར་བུ་ཡུག་འཁྱིལ་བའི་ནམ་མཁའ་གང་། ། སུར་ཡ་འབྲས་ལ་་
སོགས་ལ་སླེབ་ཆོག་ཡིན། །ཡིད་ཆེས་སྨན་མཆོག་འདུག་པའི་ཡིད་ལ་ཆོངས། །
འཕུལ་རྟ་ཆུ་ཁོལ་བྱས་ན་ཤིས་པ་ཡིན། །
ཀ་བ་ལ་ནི་ཕྱི་དཀར་ནང་ངོས་སྨུག།ཁ་ཆར་བུ་ཡུག་འཁྱིལ་བའི་ནམ་མཁའ་
གང་། །ག་རུ་བསྡད་ཀྱང་རྒྱལ་པོའི་ཁབ་འདྲ་མེད། །ང་ནི་གླིང་བཞི་དབང་བའི་
ཆོས་ཀྱི་རྒྱལ། །ཅ་ཅོ་རྡོ་རྗེ་གླུ་དབྱངས་སྙན་མོ་དེ། །ཆ་བཞི་ངང་གི་ལྷོད་དང་
བདེ་མོ་ཡོང་། །ཇ་ཆང་ལོངས་སྤྱོད་རྒྱ་མཚོ་འདྲ་བ་ལ། །ཉ་མོ་ཆུ་མཐའ་སྐོར་ལ་
རྒྱུས་ཡོད་དགོས། ། རྟ་བོ་མཐིང་སྔོན་མདོག་འདྲའི་ཆུ་རྟ་དེ། །ཐ་མ་སྤང་བླང་
དགེ་སྡིག་དབྱེ་བ་ཤེས། །ད་བར་གསེར་གྱི་བཟང་ངན་མ་ཤེས་ཀྱང་། །ན་རོ་
ཆོས་དྲུག་དུལ་བར་མེ་ལོང་འདྲ། །པ་ལོ་བཅད་པའི་ཆོས་ལ་ཚྭ་བྲོ་ལྟར། ། ཕ་མ་
མ་གཏོགས་ཆུང་དུས་མི་མི་ཤེས། །བ་གླང་རྒོད་ལ་ཞོན་ན་སྐྱུར་ཉེན་ཆེ། །མ་
བརྗིད་བླ་མའི་དོམ་ར་གྱོན་ལ་རྔམས། ། ཙ་རི་བ་དང་མཁའ་འགྲོ་འདུ་བའི་
གནས། །ཚ་མོ་རོང་ན་པི་ཝང་སྒྲ་སྒྲོགས་ཤིང་། །ཛ་ལིང་ར་རུ་འདྲ་བའི་ལུས་ལ་
ལྟོས། །ཝ་ལྟར་འཇབ་ནས་བསྟན་ན་གང་ནས་རིག། ཞོ་ར་མིན་ཀྱང་ཏི་སི་གངས་
རི་མཐོང་། །ཟ་མ་བཞེས་ནས་གུར་ཁང་ནང་དུ་བྱོན། །འ་ཅག་སྡེབས་པའི་ལི་
བི་ལུང་བར་འགྲོ ། ཡ་མཚན་པིག་བདར་རི་མོ་ཅན་གྱི་འབྲུ། །ར་ལོའི་གསུང་
སྟེ་ཀ་ལ་པིང་ཀ་འདྲ། །ལོ་མ་གོས་ལ་ཨ་མ་འགྲོ་བ་ཡིན། །ཤ་ལ་ཧམ་པ་ཆེ་ན་
སྟག་པགས་བྲལ། །ས་ལ་རྩི་སྔོན་སྐྱེས་ན་དགའ་བ་ལ། །ཧ་ལོའི་མེ་ཏོག་སུ་ལ་
• 204 •



གསོ་རིག་ཡིག་ཆ་ཉིང་བསྡུས།
ཡོད་པ་དེའི། ། ཨ་མའི་འབྲས་བུ་བྲག་ལ་སྐྱེས་པ་ཡིན། །ཙ་ར་ག་ཡི་རྒྱུད་འཛིན་
འབྲུག་སྒྲ་ལྡིར། ། རྨ་སྨན་འཆི་མེད་བཅད་འབྱོར་རྡོ་ རྩི་སོགས། ། བཅུ་ཕྲག་་་་
གསུམ་ཚོགས་རྣོ་སྨན་ཁྱད་མཚར་འདི། །དང་པོ་ཆ་གསུམ་གཉིས་གསུམ་བཞི་ལྔ་
དྲུག། ཆ་གཉིས་ཡིན་ལ་བདུན་བརྒྱད་དགུ་བཅུ་རྣམས། །ཆ་གཉིས་ཡིན་ལ་བཅུ་
གཅིག་བཅུ་གཉིས་རྣམས། །ཆ་རེ་ཡིན་ལ་བཅུ་གསུམ་ཆ་གཉིས་སོ། །བཅུ་བཞི་
ནས་བཟུང་སུམ་ཅུ་རྩ་གསུམ་བར། །ཆ་རེ་སྦྱར་བ་མཁས་པའི་ཕྱག་ལེན་ཡིན། །
རིལ་བུ་མི་རུང་ཕྱེ་མ་ཤིས་པ་ཡིན། ། དང་པོ་ཞག་བདུན་ཁྲག་དུས་སྨན་འདིའི་
སྟེང་། །ཁྱུང་ལྔ་ཁ་ཚར་འཛིན་ཙམ་བཏང་ན་ཤིས། ། མཁས་དབང་བྱ་མོ་ཁུག་
པའི་ལུགས་སྲོལ་ཡིན། །གློ་བུར་རྐྱེན་རྨ་རུས་སྐྱོན་ཆེ་ཆུང་གང༌། ། རྨ་ཚན་ཆེ་
ཆུང་རིགས་ནི་གང་ཡིན་ཀྱང་། །ཐོག་མཐའ་བར་དུ་འདི་དག་བསྟེན་གྱུར་ན། །
རྨ་ལ་རྩ་ཐིག་བྱེར་འགྲམ་ཡོང་མི་སྲིད། ། འཕུལ་རྟ་ཆུ་བསྐོལ་ཆང་སིང་རིགས་
པའི་སྒྲུབས། །རུས་པ་སྦྱོར་ངེས་ལྷ་བ་འཛིན་པ་དང་། ། རྨ་སྐྱོན་མྱུར་དུ་སེལ་
པའི་སྨན་གཅིག་གོ ། འཛམ་གླིང་བཙལ་ཀྱང་མི་རྙེད་གདམས་ངག་ཡིན། །
དམ་མེད་རྣམས་ལ་མི་སྤེལ་ནུས་པ་འཆོར། །མཁའ་འགྲོའི་གསུང་ཡིན་བཀའ་རྒྱ་
དམ་པར་དགོས། །མཁས་པའི་དབང་བོ་བྱ་མོ་ཁུག་པ་ཡང་། ། མཁས་ཤིང་སྙན་
གྲགས་འདི་ལས་བྱུང་མ་ཡིན། ། གསེར་སྲང་སྟོང་དང་མི་བརྗེ་འགྲོ་བའི་ངོར། །
ཆ་དང་བཅས་ཏེ་ཡི་གེར་བཀོད་པ་ཡིན། །
ལ་ལུང་བརྒྱབ་པའི་ཕ་རོལ་ན། །དུར་ཤིང་འོ་མ་འཛིན་པ་ཡོད། ། དེ་ལ་
གནས་པའི་མཁའ་འགྲོ་མ། །རྒྱ་མཚོའི་གཏིང་ན་བཞུགས་ནས་ནི། །ཤི་གསོན་
གཉིས་པོ་ཞལ་དུ་གསོལ། ། སྐུ་ལ་གྲིབ་ཕོག་ཆུ་ལྷའི་བཀྲུས། །དང་པོ་ཆ་གསུམ་
འོག་ཆ་རེ། །འདུལ་སྦྱངས་རྣམ་དག་དགོས་པ་ཡིན། ། ཞིབ་བཏགས་འདམ་
ཐག་རིལ་བུ་ནི། །སྲན་མ་འཕོས་པ་ཙམ་དུ་དྲིལ། །ལྔ་བདུན་དགུ་སོགས་རིམ་
• 205 •



བཅུད་བསྡུས་ཡང་ཞུན་དང་གསང་སྨན་ནོར་བུའི་དོ་ཤུལ་མཛེས་རྒྱན།
པས་བསྐྱེད། །སྔོན་བྱོན་དངོས་གཞི་རྗེས་གཅོད་རྣམས། །རྒྱུད་དང་སློབ་དཔོན་
ངག་ལས་ཉོན། ། ཕན་ཡོན་ཁོང་ནད་གསར་བ་དང་། ། མ་ཞུ་དུག་ཐབས་བད་
མཁྲིས་དང་། ། བཏང་དུ་རུང་བའི་ནད་གཞི་ལ། ། སླེབ་ཆོག་ཡིན་པ་ཁོ་བོས་
མཐོང་། ། མ་གསང་བུ་ལ་བརྩེ་བའི་སྦྱིན། ། བདེན་རྫུན་ལག་ཏུ་ལོངས་དང་་
ཤེས། །
དུར་ཁྲོད་གནས་པའི་དཔའ་བོ་ཁྱོད། ། ལ་ལུང་སྐྱོབ་ལས་ཕར་སོང་་་་་
དང༌། །བུ་མོ་མཁའ་འགྲོའི་ཆ་ལུགས་ཅན། ། སྦྲུལ་གྱི་སྐེ་རག་བཅིངས་ནས་་་
འདུག།དེ་ཡི་རོགས་ལ་ཁྱོད་སོང་ཅིག།ཁ་ནས་མེ་ལྕེ་ལྷབ་སེ་འབར། །ཕྱག་ན་རལ་
བ་སྤྱི་བླུག་འཛིན། །དང་པོ་ཆ་གསུམ་གཉིས་གསུམ་བཞི། །ཆ་ནི་གཉིས་རེ་སྦྱར་
བ་ཡིན། །ལྔ་དྲུག་བདུན་རྣམས་ཆ་རེ་སྦྱར། །དུར་ཁྲོད་དཔའ་བདུན་སྦྱོར་བ་
ཟེར། །དུག་འདོན་འདུལ་སྦྱངས་སྔོན་འགྲོ་རྣམས། །གོང་བཞིན་བྱས་ལ་གཏོང་
བ་ཡིན། །ཕན་ཡོན་གོང་མཚུངས་ལྟར་ལ་ཡོད། །
ཡང་ན་གཡག་རོག་ལྕེ་མ་སྐྱོངས། །ཟླ་དཀར་ཡིན་ཀྱང་རྟ་མ་རྒྱུག། ཁྲོམ་གྱི་
བུ་མོ་རྒྱུན་མ་འདོགས། ། ཞིམ་པོའི་རོ་ནི་བསྟེན་མ་དྲགས། ། བསེར་བུའི་ནལ་
མལ་འདུག་མི་ཉན། །ལ་ལ་འགྲོ་དུས་སྐྱེལ་མ་དགོས། །དང་པོ་ཆ་གསུམ་འོག་མ་
རྣམས། ། ཆ་རེ་སྦྱོར་བ་མཁས་པའི་ལུགས། ། སྔོན་འགྲོ་ལ་སོགས་དགོས་པ་་་
རྣམས། ། གོང་བཞིན་སྦྱར་བ་བསྔགས་པ་ཡིན། ། ཁོང་ནད་ཀུན་དང་མཁྲིས་
ནད་ལ། །ཁྱད་ཐོན་ཡོད་པ་ཡིད་ལ་ཆོངས། ། །
སྲིང་བའི་རུས་སྦལ་སེར་པོ་དེ། །ལ་ཁར་མ་འགྲོ་ཆུ་ལ་གནས། །རུ་ང་མ་
ཆེ་བདེ་ལ་ཕབས། ། དགའ་སྐྱིད་ལྡན་པའི་ཆར་གཡང་ཕོབས། །ལ་ལས་མ་ཧ་
སེར་པོ་ཟེར། ། ཕོ་སྟེང་སྲིད་པའི་ཕྱག་རྒྱར་གནས། །དང་པོ་ཆ་གསུམ་གཉིས་
གསུམ་གཉིས། །བཞི་ལྔ་ཆ་གཅིག་དྲུག་བག་ཙམ། །རིལ་བུ་སྲན་འཕོས་རིམ་
• 206 •



གསོ་རིག་ཡིག་ཆ་ཉིང་བསྡུས།
པས་བསྐྱེད། ། རྟ་ནི་ཆུ་བསྐོལ་བྱས་ན་ཤིས། །ཕན་ཡོན་མ་ཞུ་གསར་རྙིང་་་་
དང་། ། དུག་པ་གསར་རྙིང་ལ་སོགས་པ། ། ཁྱད་པར་བད་མཁྲིས་དག་ལ་་་་་
བསྔགས། ། མགྲོན་པོའི་ལམ་བཤལ་ཞེས་ཀྱང་བྱ། །ལྟོ་བཤལ་ཟབ་མོ་ཞེས་ཀྱང་
བྱ། ། སྔོན་འགྲོ་རྗེས་གཅོད་འདིར་མི་དགོས། ། སྐབས་རེ་སྦྱོང་བའི་ཆོག་པ་་་
ཡིན། །
རྒྱ་ཡི་བུ་མོ་སྤུན་བདུན་མ། །སྡིག་ལ་འདྲེས་པའི་ཟས་མི་ཟ། །ཕྱེ་དཀར་རོ་
མཆོག་རྒྱུན་དུ་བསྟེན། ། དངུལ་དཀར་སྐྱོགས་ནང་ཆང་བླུག་ལ། །ཕ་མ་དྲིན་
ཅན་ཞལ་དུ་དྲོངས། ། ཁ་ནས་གླུ་ཆུང་སྙན་མོ་ལོངས། ། ལྕམ་སྲིང་བདུན་པོ་་
ཐུགས་མཐུན་དགོས། །བདུན་པོ་ཆ་མཉམ་སྦྱར་བ་ཡིས། །ཆུ་འགགས་གློ་བུར་
བྱུང་བ་དང་། །ལྒང་ནད་ཆུ་འགགས་བྱུང་བ་དང་། ། གྲང་ཞད་ཅན་གྱི་ཆུ་
འགགས་དང༌། །གདོན་གྱི་ཆུ་འགགས་ཡིན་པ་དང་། ། མདོར་ན་ཚ་བ་མ་ཡིན་
པའི། ། ཆུ་འགགས་རིགས་ལ་སླེབས་པས་ཡོངས། །ཉམས་སུ་ལོངས་ལ་འདྲིས་
སུ་ཆུག།
གཡུ་འབྲུག་སྔོན་མོའི་སྒྲ་དབྱངས་དེ། །ཆད་ཙའི་བྱུང་ཨ་རོགས་ཚོ། །
སྐད་ན་རིགས་ནང་རྒྱུན་དུ་བྱས། ། སྙན་གྲགས་སྒྲོགས་ན་ཤིང་འབྲུག་ཡིན། །
འགྱུར་སྐད་ཐོན་ན་ཆུ་འཐུང་འགྲོ། །དགུན་ཡང་ཆུ་ཁར་ཉལ་བ་ཡིན། །དྭངས་
པར་འདོད་ན་མཁལ་མར་འབུར། ། སྐད་ཆེ་འདོད་ན་ཁ་གདངས་སོ། །གཡུ་
འབྲུག་བརྒྱུད་པ་འབྲུག་སྒྲ་ལྡིར། ། ཚངས་པའི་གསུངས་དང་མཉམ་པ་ལ། །
སྨན་སྣ་བརྒྱད་པོ་ཆ་མཉམ་ཡིན། །རྟ་ནི་ཆུ་བསྐོལ་ངད་ཡལ་ཡིན། །དགེ་འདུན་
ཚོགས་མང་རྟ་དབྱངས་སྐབས། །མངོན་པར་མཐོ་ཞིང་དད་སྣང་འབྱུང༌། །བླ་
མ་ རྒྱལ་བ་ཡི་དམ་ ལྷ། ། ཆོས་སྐྱོང་མཉེས་ཤིང་འཕྲིན་ལས་བསྒྲུབ། ། མཆེད་་་་
གྲོགས་ཡིད་སྣང་སྤྲོ་བ་སྐྱེད། །དལ་འབྱོར་རྟེན་བཟང་མི་ལུས་ལ། ། རྒྱུན་གྱི་་
• 207.



བཅུད་བསྡུས་ཡང་ཞུན་དང་གསང་སྨན་ནོར་བུའི་དོ་ཤལ་མཛེས་རྒྱན།
མཆོག་གྱུར་འདི་ཀ་ཡིན། །བཀྲ་ཤིས་གླུ་དབྱངས་ལྡན་པར་ཤོག། གཞི་ནས་དད་
ལྡན་རྒྱུད་བཞིའི་དགོངས་དོན་དང་། །སྔོན་བྱོན་རྒྱ་བོད་མཁས་དབང་རིམ་བྱོན་
གྱིས། །ནད་སྣ་རེ་ལ་གཉེན་པོ་གྲངས་མེད་མཛད། །དེ་རྣམས་ནད་ཐོག་མི་འགྲོ་
ག་ལ་སྲིད། །ཡིན་ཀྱང་སྙིགས་དུས་ནད་ཡམས་ཆེར་དར་འདིར། ། གོང་མའི་
སྦྱོར་སྡེ་ཕལ་ཆེར་གང་བཟང་བསྡུར། །ཡང་ཡང་དྭངས་སྙིགས་ཆེ་བའི་ཉམས་སུ་
བླང་། །གང་ལ་གང་ཕན་ཞིབ་པར་བཅད་བརྡར་བྱས། ། སྟེང་དུ་སློབ་དཔོན་
ཞལ་གྱི་ཆིག་བརྒྱུད་དང་། །ཁ་ཤས་རང་ངོས་ནས་ཀྱང་རིགས་པའི་བསྒྲུབ། །
ཡང་ཐིག་སྙིང་པོ་མདོར་བསྡུས་གཏན་ཕབས་པ། །ཡང་ཞུན་ནོར་བུའི་དོ་ཤལ་
མཛེས་ཆུང་འདི། ། རྣག་ཐོག་གཅིག་བུ་ཁེས་བཞིན་ཅི་ལ་དད། ། སྦྱར་འགའ་
ཞིག་གི་གབ་ཚིག་གསང་བ་རྣམས། །རིམ་བརྒྱུད་ཆིག་བརྒྱུད་གབ་ཚིག་གསང་
དགོས་སོ། ། མ་གསང་ཀུན་ལ་སྤེལ་ན་ནུས་པ་འཆལ། ། ཡིན་ཀྱང་དམ་ལྡན་་
བརྒྱུད་རིམ་འདི་རྣམས་སྤེལ། ། སློབ་མ་ཁ་ ཅིག་འདི་ལྟར་དགོས་ཚུལ་ གྱི། །
བསྐུལ་བའི་འགྲོ་མང་དོན་ཆེད་དུ། ། ལྡེ་མིག་དང་བཅས་ཡི་གེར་བཀོད་པ་་་
ཡིན། ། སྙོམས་ལས་གཙང་སྨན་ཡེ་ཤེས་བཟང་པོས་བགྱིས། །སྦྱོར་སྡེ་དུ་ནི་ཆ་
དང་བཅས་ཏེ་བྲིས། ། དགེ་ བའི་ གསོ་ རིག་ བསྟན་པ་ ཕྱོགས་ བཅུར་རྒྱས། །
འབྲས་བུ་སྨན་བླའི་གོ་འཕངས་མྱུར་ཐོབ་ཤོག།
• 208 •



གསོ་རིག་ཡིག་ཆ་ཉིང་བསྡུས།
༄༅། །རིན་པོ་ཆེའི་རོ་ནུས་ཞུ་རྗེས་བཞུགས་སོ། །
གཡུ་ཐོག་ཁྱུང་པོ་རྡོ་རྗེ།
༄༅། ། སངས་རྒྱས་སྨན་གྱི་བླ་དང་འཇམ་པའི་དབྱངས། །སྔོན་གྱི་དྲང་
སྲོང་ཆེན་པོ་རྣམས་དང་ནི། །གསོ་བྱེད་རིག་འཛིན་འགྲོ་མགོན་སྨན་གྱི་རྗེ། །
རྣམ་མཁྱེན་སྐྱེས་བུའི་ཚོགས་ལ་ཕྱག་འཚལ་ལོ། ། དེ་ནས་ནད་ཀྱི་གཉེན་པོའི་
སྨན་ནི་བཤད། །ཤིན་ཏུ་རྒྱ་ཆེར་སྤྲོས་པ་མ་ཡིན་ཏེ། །མདོར་བསྡུས་ཅུང་ཟད་ཁོ་
ནིར་བདག་གིས་བསྟན། ། །
འདི་ལ་རྩ་བ་དང་ནི་རྒྱས་བཤད་གཉིས། །རྩ་བ་རོ་དང་རྟེན་དང་དབྱེ་བ་
དང་། །སྡེ་ཚན་དང་ནི་ལས་དང་རྣམ་པ་བཞི། །
རོ་ལ་རོ་ནུས་ཞུ་རྗེས་གསུམ་དུ་འདུས། །ཞུ་རྗེས་མངར་དང་སྐྱུར་དང་ཁ་
བ་གསུམ། །ནུས་པ་ཡང་ལྕི་ཚ་བསིལ་འཇམ་དང་རྩུབ། །རྣོ་རྟུལ་རྣམ་བརྒྱད་ཉི་
ཟླའི་སྟོབས་ལས་བྱུང༌། །སྦྱར་ཐབས་ཐང་ཕྱེ་རིལ་བུ་ལྡེ་གུ་དང་། ། སྨན་མར་
སྨན་ཆང་དག་དང་རྣམ་དྲུག་གོ །
རྟེན་ནི་ས་ཆུ་མེ་རླུང་རྣམ་པ་ལྔ། །ས་ཡིས་རྟེན་བྱེད་ལྕི་དང་རྟུལ་་་་་
འབྱུང༌། །ཆུ་ཡིས་བརླན་བསྡུད་བསིལ་ལ་འཇམ་པ་འབྱུང༌། །མེ་ཡིས་སྨིན་བྱེད་
ཚ་ཞིང་རྣོ་བ་འབྱུང༌། ། རླུང་གིས་སྐྱེད་བྱེད་ཡང་ལ་རྩུབ་པ་འབྱུང༌། །ནམ་་་་
མཁས་གོ་འབྱེད་ཤས་ཆེར་རོ་དྲུག་བསྐྱེད། །
• 209 •



རིན་པོ་ཆེའི་རོ་ནུས་ཞུ་རྗེས་བཞུགས་སོ། །
དབྱེ་བ་མངར་སྐྱུར་ལན་ཚ་ཁ་ཚ་བསྐ། ། མངར་བ་ས་ཆུ་སྐྱུར་བ་མེ་སས་
བསྐྱེད། །མེ་ཆུ་ལན་ཚ་ཆུ་རླུང་ སྟོབས་ཆེ་ཁ། ། ཚ་བ་མེ་རླུང་ས་རླུང་སྟོབས་་
འཕེལ་བསྐ། །མངར་བ་ཁར་ཆགས་ཞིམ་ཞིང་དབང་པོ་དྭངས། །སྐྱུར་བ་སོ་རྩེ་
ཆུ་འཛགས་མིག་འཛུམ་བྱེད། །ལན་ཚ་ལྕེ་ཚ་ཁ་རུ་མཆིལ་མ་འདུ། །ཁ་བ་སྐྱུར་
བྲོ་ཁ་ཡི་དྲི་མ་སྦྱང་། ། ཚ་བ་ཁ་ལྕེ་སྲེག་ཅིང་མིག་ཆུ་འཛག། བསྐ་བ་ལྕེ་རྐན་ལ་
ཆགས་རྩུབ་སྙམ་བྱེད། །
དང་པོ་མངར་བའི་སྨན་གྱི་སྡེ་ཚན་ནི། ། ཤིང་མངར་རྒུན་འབྲུམ་ར་མཉེ་
ཉེའུ་ཤིང་། །ལྕ་བ་ཀ་ར་སྦྲང་དང་བུ་རམ་གྲོ་སྲན་ཤ་མར་རོ། །
སྐྱུར་བ་སྟར་བུ་སེ་འབྲུ་སྐྱུ་རུ་ར། །རྒྱ་ཤུག་ཞོ་དར་ཆང་དང་སྐྱུར་རྩིབས་
སོ། །
ལན་ཚ་རྒྱ་ཚྭ་རྒྱམ་ཚྭ་ལྕེ་མྱང་ཚྭ། །ར་ཚྭ་ཤིང་ཚ་ཐལ་ཚྭ་ཁ་རུ་ཚྭ། །མཛེ་ཚྭ་
ཟེ་ཚྭ་ཝ་ཚྭ་རྩིབས་རུ་ཚྭ། །ཚ་ལ་བུལ་ཏོག་ཡ་བགྲྭ་ར་འོ། །
ཁ་བ་ཏིག་ཏ་བོང་ང་དཀར་དམར་དང༌། །ཧོང་ལེན་གསེར་གྱི་མེ་ཏོག་བ་
ཤ་ཀ ། གླ་རྩི་མཁྲིས་པ་བྲག་ཞུན་ལ་སོགས་ཡིན། །
ཚ་བ་སྒ་དང་པི་པི་ལིང་དང་ནི། །ཕོ་བ་རིས་དང་བཙོང་དང་སྒོག་སྐྱའོ། །
བསྐུ་བ་ཨ་རུ་ར་དང་བ་རུ་ར། །འོམ་བུ་ལ་སོགས་དེ་བཞིན་ཤེས་པར་
བྱའོ། །
རོ་དྲུག་ནད་གང་སེལ་བའི་ལས་བསྟན་པ། །མངར་བའི་རོ་ཡིས་རླུང་དང་
མཁྲིས་པ་སེལ། །ཉ་སྦྲང་མ་གཏོགས་ཕལ་ཆེར་བད་ཀན་བསྐྱེད། །སྐྱུར་བས་
བད་ཀན་སེལ་བྱེད་གཞན་མི་བསྐྱེད། །ཚ་བ་ལན་ཚས་བད་རླུང་སེལ་བྱེད་དོ། །
སྒོག་སྐྱ་དང་ནི་རྒྱམ་ཚྭ་པི་པི་ལིང་། ། གསུམ་པོ་མ་གཏོགས་ཕལ་ཆེར་མཁྲིས་པ་
• 210 •



གསོ་རིག་ཡིག་ཆ་ཉིང་བསྡུས། །
བསྐྱེད། ། ལན་ཚ་ཧ་ ཅང་བསྟེན་དྲགས་བད་ཀན་བསྐྱེད། ། དེ་བཞིན་ཚ་བ་་་
བསྟེན་དྲགས་རླུང་ལ་གནོད། །ཁ་བས་མཁྲིས་པ་ཁོ་ན་སེལ་བྱེད་ལ། །བད་རླུང་
གཉིས་ནི་མཆོག་ ཏུ་བསྐྱེད་པར་བྱེད། །བསྐ་བས་མཁྲིས་སེལ་བད་རླུང་ལ་མི་
གནོད། །ཞུ་རྗེས་མངར་དང་ལན་ཚའི་ཞུ་རྗེས་མངར། །སྐྱུར་བ་རོ་མཚུངས་ཁ་
ཚ་བསྐ་གསུམ་ཁའོ། །ནུས་པ་འཇམ་ལ་ལྕི་བས་རླུང་ནད་སེལ། །བསིལ་བ་རྟུལ་
བས་མཁྲིས་པ་སེལ་བར་བྱེད། །དེ་དག་བཞི་ཀས་བད་ཀན་བསྐྱེད་པར་བྱེད། །
ཡང་རྩུབ་ཚ་རྣོས་བད་ཀན་སེལ་བར་བྱེད། །དང་པོས་རླུང་བསྐྱེད་འོག་མས་
མཁྲིས་པ་བསྐྱེད། །ལ་ལ་རོ་ཡིས་ལ་ལ་ནུས་པ་ཡིས། །ལ་ལ་ཞུ་རྗེས་དུས་སུ་ལས་
བྱེད་པས། །རོ་སྡེབས་ནུས་སྡེབས་ཞུ་རྗེས་སྡེབས་ལ་སྦྱར། །རོ་ནུས་མཐུན་ན་རོ་
ཡི་ལས་བྱེད་དེ། །ཞུ་རྗེས་ལ་སོགས་མ་བཅོས་སྟོབས་ལྡན་ཡིན། །དེ་མི་མཐུན་ན་
རོ་ནུས་གོ་ཟློག་ལ། ། མངོན་ཤེས་དྲང་སྲོང་རྗེས་སུ་ཞུགས་སྡེབས་ཏེ། ། ཚ་སེལ་
གྲང་སེལ་ཀུན་ལ་ཤེས་པར་བྱ། །
རྒྱས་བཤད་སྤྱི་མཐུན་བསོད་ནམས་ལས་གྲུབ་པའི། ། ཚངས་པའི་སྨན་
སྦྱོར་སྟོང་དང་རྩ་གཉིས་ལས། ། སྐོལ་ སྡེ་ཡོངས་གྲགས་ནུས་པ་ཁྱད་འཕགས་
རྣམས། །རིན་ཆེན་རྡོ་རྩི་སྔོ་ཤིང་ནུས་པ་བསྟན། །
དང་པོ།
རིན་ཆེན་སྨན་རིགས་ཀྱི་རོ་ནུས་ཞུ་རྗེས་བསྟན་པ།
རིན་ཆེན(སོ་ན། རིན་ཆེན་བཙོ་མ།)གསེར་གྱིས་ཚེ་རིང་རྒས་སྲི་དང༌། །
དབྱིག་དུག་སེལ་ཅིང་རོ་བསྐ་ཞུ་རྗེས་བསིལ། །
མུ་ཏིག（ཉ་ཕྱིས་ཤུན་པ། ཀླད་འཛིན། ཀང་སྡོག ཉའི་རྣ་བ་ཟེར་རོ། །） ་
• 211 ，



རིན་པོ་ཆེའི་རོ་ནུས་ཞུ་རྗེས་བཞུགས་སོ། །
རོ་བསྐ་ཞུ་རྗེས་བསིལ་ཡིན་ནོ། ། ནུས་པས་ཀླད་པ་འཛག་གཅོད་དུག་ཚད་་་་
འཇོམས། །
བྱུ་རུས་(ཝན་ཀ་ཟེར།)མཆིན་ཚད་དུག་ཚད་སེལ་བྱེད་ཅིང་། །རོ་བསྐ་ཞུ་
རྗེས་བསིལ་དྲོད་སྙོམས་པ་ཡིན། །
དངུལ་ཆུ(རུས་ པ་འབིགས་བྱེད། བཅུད་རྒྱལ། ནམ་མཁའི་མདོག་ ཅན་
ཀུན་རྒྱུག་ཟེར་རོ། །)རོ་བསྐ་ཞུ་རྗེས་ཤིན་ཏུ་བསིལ། །མགོ་དང་བྱང་ཁོག་ཡན་
ལག་རྣག་ཆུ་སྐེམ། །འབྲས་དང་ཚ་གྲང་ནད་སེལ་དུག་རྣམས་འཇོམས། །
གཡུ(སྔོ་ལྗང་། དྲུག་དཀར། མཐིང་རིས་ཟེར།)ནི་རོ་བསྐ་ཞུ་རྗེས་བསིལ་
བར་བྱེད། །མཆིན་ཚད་དུག་ཚད་མཆིན་རྒྱས་ནད་རྣམས་སེལ། །
ལྕགས(ཨཱ་ཡུ་ཧ་ར། རྣོན་པོ། གཅོད་བྱེད)ནི་རོ་སྐྱུར་ཞུ་རྗེས་བསིལ་བ་
ཡིན། །མཆིན་ནད་དུག་ནད་སེལ་ཅིང་མིག་ལ་ཕན། །
དུང་(ནི་བུ་ཤ་ནི། འཁྱིལ་བྱེད། དཀར་བྱིན། རྩལ་པོ་ཆེ་ཟེར)ནི་རོ་བསྐ་
ཞུ་རྗེས་བསིལ་དུ་འདོད། །རུས་ཚད་འབྲས་དང་ཆུ་སེར་སྐེམ་པར་བྱེད། །མཛེ་
དང་ལྷོག་པ་སྐྲངས་འབུར་འཇོམས་པའི་མཆོག། །
ཟངས་(མེ་རི་ཧ། རིན་ཆེན་དམར་ལྡན། དབང་ཕྱུག་དམར་མདོག་ཟེར)ནི་
རོ་མངར་ཞུ་རྗེས་བསིལ་ཡིན་ཏེ། ། གློ་རྣག་སྐེམས་ཤིང་ཚ་ཆུ་སྐེམས་པར་་་་་
. འདོད། །
གཉིས་པ།
རྡོ་སྨན་རིགས་ཀྱི་རོ་ནུས་ཞུ་རྗེས་བསྟན་པ།
རྡོ་སྨན་མདོར་བསྡུས་བསྟན་པར་བྱ་བ་ནི། །སྦལ་རྒྱབ་སྨུག་པོ་
• 212 •



གསོ་རིག་ཡིག་ཆ་ཉིང་བསྡུས།
(ཏྲི་དུག་ཚེར། ག་བུར་དྲི་ལྡན་ཟེར།)རོ་བསྐ་ཞུ་རྗེས་བསིལ། །ཆུ་སེར་འདྲེན་སྐེམ་
རུས་ཆག་ཀླད་པ་སྡོམ། །སྦལ་རྒྱབ་དཀར་པོ་རོ་མངར་ཞུ་རྗེས་བསིལ། །དཀར་
པོ་ཆིག་ཐུབ་རོ་ཁ་ཞུ་རྗེས་བསིལ། །འདི་གཉིས་བད་ཀན་སེལ་ཞིང་རུས་ཆག་
གསོ། །
སྨུག་པོ་ཆིག་ཐུབ་སྨུག་པོ་སྦལ་རྒྱབ་གཉིས། །གངས་ཐིགས་རོ་བསྐ་ཞུ་རྗེས་
བསིལ་དུ་འདོད། །རུས་ཆག་གསོ་ཞིང་མཆིན་ཚད་སེལ་བར་བྱེད། །
ཅོང་ཞི་རོ་མངར་ཞུ་རྗེས་ཅུང་ཟད་དྲོད། །རུས་ཆག་གསོ་ཞིང་མཁལ་ནད་
གྲང་བ་སེལ། །རོ་ཙ་རྒྱས་ཤིང་ཤ་མདངས་འཕེལ་བར་བྱེད། །
རྡོ་མཁྲིས་རོ་ཁ་ཞུ་རྗེས་བསིལ་བ་སྟེ། །རྨ་འདྲུབ་ཤའུ་བསྐྱེད་ཅིང་ཆུ་སེར་
འདྲེན། །
ཁབ་ལེན་རོ་བསྐ་ཞུ་རྗེས་བསིལ་ལ་སྙོམས། །ནུས་པས་རུས་ཆག་གསོ་དང༌
ལྕགས་གཡའ་འགོག།
བེ་སྣབས་རོ་བསྐ་ཞུ་རྗེས་བསིལ་བ་ཡིན། །ནུས་པས་རྨ་རྣམས་འདྲུབ་ཅིང་
རྨ་རྣམས་གསོ། ། །
མཚལ(ད་ཆུ་ཟེར)ནི་རོ་བསྐ་ཞུ་རྗེས་ཅུང་ཟད་བསིལ། །ལྷ་བ་འཛིན་ཅིང་
ཆུ་སེར་འདྲེན་རྨ་འདྲུབ། །མཆིན་ཚད་སེལ་ཞིང་རྩ་ནད་ཆུ་སེར་སྦྱོངས། །
གསེར་རྡོ་རོ་བསྐ་ཞུ་རྗེས་བསིལ་དྲོད་སྙོམས། །ནུས་པས་རུས་ཆག་གསོ་
ཞིང་མིག་ལ་ཕན། །
སྟང་ཟིལ་རོ་བསྐ་ཞུ་རྗེས་བསིལ་བའི་མཆོག། ཁྲག་དང་སྐྱུག་པ་གཅོད་ཅིང་
མགོ་ཆག་གསོ། །
མདུང་རྩེ(ལིག་བུ་མིག གསལ་བྱེད་རྡོ། རྡོ་ཁབ་ཟིལ་ཟེར་རོ། །)རོ་བསྐ་ཞུ་
• 213 •



རིན་པོ་ཆེའི་རོ་ནུས་ཞུ་རྗེས་བཞུགས་སོ། །
རྗེས་བསིལ་ལ་སྙོམས། །རྨ་ཁ་འདྲུབ་ཅིང་ཁྱད་པར་མིག་ལ་ཕན། །
ཧ་ཤིག(རྡོ་ཐོད་ལེ་ཀོར། རྩིས་ས་རིས་རྡོ་ཡང་ཟེར།)རོ་མངར་ཞུ་རྗེས་བསིལ་
བ་ཡིན། །མིག་རིམས་སེལ་ཞིང་རྩ་ནད་སྦྱོང་བར་བྱེད། །
བྲག་ཞུན(ཤི་ལ་ཛ་ཏུ། རྡོ་བཅུད། བྲག་ཁུ་ཟེར།)རོ་བསྐ་ཞུ་རྗེས་བསིལ་བ་
སྟེ། །ནུས་པས་མཆིན་དུག་གཉན་ཚད་འཁྲུ་བ་སེལ། །
མུ་ཟི(ས་བཅུད། པ་ཊ་ཧྲི་ལ། ཆུ་མེ་འབར་བའི་གསེར་ཟེར)རོ་ཁ་ཞུ་རྗེས་
བསིལ་བར་འདོད། །ཆུ་སེར་སྐེམ་ཞིང་རྡོ་ཡི་ནད་ཀུན་སེལ། །
གསུམ་པ།
རྩི་ཤིང་སྨན་གྱི་རོ་ནུས་ཞུ་རྗེས་བསྟན་པ།
རྩི་ཤིང་སྨན་ནི་རྒྱ་ཆེར་མ་ཡིན་པའི། །མདོར་བསྡུས་ཉེར་མཁོ་
ཅུང་ཟད་བཤད་པར་བྱ། །
ག་བུར་(ཧི་མ།)རོ་ནི་བསྐ་ཞིང་ཚ་ཁ་ལ། །ཞུ་རྗེས་ཤིན་ཏུ་བསིལ་བའི་
མཆོག་ཏུ་བཤད། །ནུས་པས་ཚད་པ་ཐམས་ཅད་སེལ་བར་བྱེད། །
གྷི་ཝཾ(སིང་གྷ་ལ། གླང་ཆེན་རྩི།)རོ་ནི་བསྐ་ལ་ཁ་བར་འདོད། །ཞུ་རྗེས་
བསིལ་ལ་དུག་དང་ཚད་པ་སེལ། །
ཙན་དན་དཀར་པོ་རོ་ཁ་ཞུ་རྗེས་བསིལ། །འཁྲུགས་དང་དུག་ཚད་གློ་ཚད་
ཚ་སྐྲངས་འཇོམས། །
གུར་གུམ（ཀུང་ཀུ་མ།)རོ་མངར་ཁ་དང་ཞུ་རྗེས་བསིལ། །མཁལ་ཚད་་་་
མཆིན་ཚད་ཕོ་བའི་ཚད་པ་དང་། ། སྟོད་འཁྲུགས་སེལ་ཞིང་སྨད་འཁྲུགས་རྩ་ཁ་
སྡོམ། །
• 214 •



གསོ་རིག་ཡིག་ཆ་ཉིང་བསྡུས།
ཅུ་གང་རོ་ནི་བསྐ་ལ་མངར་བར་འདོད། །ཞུ་རྗེས་བསིལ་འཇམ་ནུས་པས་
གློ་ནད་སེལ། །
ཛཱ་ཏི(ལི་ཤི་བེར་ཟེར།》རོ་བསྐ་ཞུ་རྗེས་དྲོ་ལ་སྙོམས། །ནུས་པ་ལྕི་སྣུམ་རླུང་
ནད་སྙིང་ནད་འཇོམས། །
ཀ་ཀོ་ལ(མེ་ལ།》ནི་རོ་ཚ་ཞུ་རྗེས་དྲོད། །ནུས་པས་ཕོ་མཆེར་གྲང་ནད་སེལ་
བར་བྱེད། ། །
ལི་ཤི(ཀུ་སུ་མ་ཟེར།)རོ་ཚ་ཞུ་རྗེས་དྲོད་ཡིན་ཏེ། །ནུས་པས་སྲོག་རྩ་མཆེར་
པའི་གྲང་བ་སེལ། །
སུག་སྨེལ(སེག་བརྡར་རིས་ཏྲི་པི་ཏི་ཟེར།》རོ་ཚ་ཞུ་རྗེས་དྲོ་ལ་སྙོམས། །ནུས་
པས་ཆུ་འགགས་སེལ་ཞིང་རྩ་ནད་སྦྱོང་། །མཁལ་ནད་མཁལ་འགྲམས་བད་ཀན་
སེལ་བར་བྱེད། །ཕོ་བའི་མེ་དྲོད་བསྐྱེད་ཅིང་གྲང་ནད་སེལ། །
ཙན་དན་དམར་པོ་རོ་ཁ་ཞུ་རྗེས་བསིལ། ། ཁྲག་དང་ཚད་པ་ཚ་བའི་ཆུ་
སེར་སེལ། །
ཨ་ག་རུ་ནི་རོ་ཚ་ཅུང་ཟད་བསྐ། །ཞུ་རྗེས་བསིལ་ལ་སྙོམས་ཤིང་སྙིང་ཚད་
དང༌། །སྙིང་རླུང་སྲོག་རྩི་རླུང་ཞུགས་སེལ་བར་ཡིན། །
གེ་སར་རྣམ་གསུམ་རོ་ནི་བསྐ་ཁ་ལ། ། ཞུ་རྗེས་བསིལ་བའི་ནུས་པས་གློ་ ་
ཚད་སེལ། །
བསེ་རུ་རོ་ཚ་ཞུ་རྗེས་བསིལ་ཡིན་ཏེ། ། དུག་སེལ་ཁྲག་ངན་རྣག་ཆུ་སྐམ་
པའི་མཆོག།
གླ་རྩི་རོ་ཁ་ཞུ་རྗེས་བསིལ་དུ་འདོད། །ནུས་པས་དུག་ནད་མཆིན་ནད་
མཁལ་ཚད་དང༌། །གཉན་ནད་སྲིན་ནད་རྩ་ནད་ཕོ་ལོག་སེལ། །
• 215 •



རིན་པོ་ཆེའི་རོ་ནུས་ཞུ་རྗེས་བཞུགས་སོ། །
དོམ་མཁྲིས་རོ་ཁ་ཞུ་རྗེས་བསིལ་བ་ཡིན། ། རྨ་གསོ་ཆེན་གཅོད་རྩ་ སྡོམ་
མཁྲིས་ཚད་སེལ། །
ཨུཏྤལ་སྔོན་པོ་རོ་བསྐ་ཞུ་རྗེས་བསིལ། །ནུས་པས་མཆིན་ཚད་གློ་བའི་ཚད་
པ་སེལ། །
ཀ་ལ་ཝ་རི་(ཁྱི་ལ་ཝ་རི་མིན་ནམ་སྙམ）རོ་ཁ་ཞུ་རྗེས་བསིལ། །ནུས་པས་ལྕོག་
ཚད་གློ་ཚད་འཁྲུགས་ཚད་སེལ། །
བ་ལེ་ཀ་ནི་རོ་ཁ་ཞུ་རྗེས་བསིལ། ། གློ་མཆིན་ཚ་བ་སེལ་ཞིང་ཚད་འཁྲུ་
གཅོད། །ཁྲག་འཁྲུགས་དྭངས་སྙིགས་འབྱེད་དང་རྨ་ཚད་སེལ། །
བ་ ཤ་ཀ་ནི་རོ་ཁ་ཞུ་རྗེས་བསིལ། ། ནུས་པས་ཁྲག་ཚད་ཐམས་ཅད་་་་་
འཇོམས་པའི་མཆོག། །
དུག་མོ་ཉུང་ནི་རོ་ཁ་ཞུ་རྗེས་བསིལ། ། མཁྲིས་ཚད་སྣོད་ཚད་སེལ་ཞིང་
ཚད་འཁྲུ་གཅོད། །
གསེར་གྱི་མེ་ཏོག་རོ་ཁ་ཞུ་རྗེས་བསིལ། །ནུས་པས་རིམས་ཚད་མཁྲིས་ཚད་
ཞི་སྦྱོང་བྱེད། །
ཏིག་ཏ་རོ་ཁ་ཞུ་རྗེས་བསིལ་བའི་མཆོག།མཁྲིས་ཚད་ཆུ་སེར་སེལ་ཞིང་རྩི་ཁ་
འབྱེད། །
ཤིང་མངར་རོ་མངར་ཞུ་རྗེས་ཅུང་ཟད་བསིལ། །ནུས་པས་གློ་ནད་སེལ་
ཞིང་རྩ་ཁ་འབྱེད། །
ལི་ག་དུར་གྱི་རོ་ནི་ཁ་ལ་མངར། ། ཞུ་རྗེས་བསིལ་ལ་རིམས་ནད་གློ་ཚད་
སེལ། །
རྒུན་འབྲུམ་རོ་མངར་ཞུ་རྗེས་བསིལ་བར་བཤད། །ནུས་པས་གློ་ནད་སེལ་
• 216 •



གསོ་རིག་ཡིག་ཆ་ཉིང་བསྡུས།
ཞིང་མཁྲིས་པ་སྦྱོང་། །
རུ་རྟ་རོ་ཁ་ཅུང་ཟད་ཚ་བ་ཡིན། །ཞུ་རྗེས་བསིལ་ལ་གློ་སྙིང་ཁྲག་ཚད་
སེལ། །
སྟར་བུ་རོ་སྐྱུར་ཞུ་རྗེས་བསིལ་དུ་འདོད། །ནུས་པས་རྣག་འདྲེན་གློ་འགོག་ ་
བད་ཀན་བཤིགས། །
མ་ནུ་(པཥར་)རོ་ཁ་ཅུང་ཟད་མངར། །ཞུ་རྗེས་བསིལ་ཡིན་ཚད་ནད་རྩིབ་
ལོགས་ཀྱི། །ཟུག་གཟེར་འཇོམས་ཤིང་ཁྲག་ནད་སེལ་བའི་མཆོག།
མ་ནུ་གླ་སྒང་རོ་མངར་ཞུ་རྗེས་བསིལ། །ནུས་པས་གློ་ནད་རིམས་ཚད་
སེལ་བ་ཡིན། །
མ་ནུ་པ་ཏྲ་རོ་བསྐ་ཞུ་རྗེས་བསིལ། །ནུས་པས་རིམས་དང་ཚད་པ་སེལ་བ་
ཡིན། །
མ་ནུ་སྟ་དག་རོ་སྐྱུར་ཞུ་རྗེས་དྲོད། ། ཕོ་མཆིན་གྲང་ནད་སེལ་ཞིང་སྐྲན་
ཡང་བཤིགས། །
འུ་སུ་རོ་ཚ་ཞུ་རྗེས་དྲོ་བ་ཡིན། །ནུས་པས་ཕོ་མཆིན་བད་ཀན་སེལ་བར་
བྱེད། ། །
བསེ་ཡབ་རོ་སྐྱུར་ཞུ་རྗེས་བསིལ་བར་འདོད། །ནུས་པས་བད་ཀན་སྨུག་པོ་
སེལ་བར་བྱེད། །
སྒ་སྐྱ་རོ་ཚ་ཞུ་རྗེས་དྲོ་ལ་སྙོམས། ། ནུས་པས་མ་ཞུ་འཇུ་ཞིང་བད་ཀན་
སེལ། །
ཀཎྜ་ཀ་རི་རོ་ཁ་ཞུ་རྗེས་བསིལ། །ནུས་པས་རླུང་ཚད་སེལ་ཞིང་རིམས་
སྐྲུན་འཇོམས། །
• 217 •



རིན་པོ་ཆེའི་རོ་ནུས་ཞུ་རྗེས་བཞུགས་སོ། །
དཔའ་བོ་སེར་པོ་རོ་བསྐ་ཞུ་རྗེས་བསིལ། །ནུས་པས་དུག་ཚད་ཚད་པ་
སེལ་བར་བྱེད། །
དཔའ་བོ་དཀར་པོ་རོ་ནི་བསྐ་ཞིང་ཚ། །ཅུང་ཟད་ཁ་ལ་ཞུ་རྗེས་བསིལ་བ་
ལགས། །ནུས་པས་དུག་ཚད་མ་ལུས་ཞི་སྦྱོང་བྱེད། །
ཁྱུང་སྡེར་དཀར་སྨུག་རོ་ཁ་ཞུ་རྗེས་བསིལ། །ནུས་པས་སྦྱར་དུག་ཚད་པ་
སེལ་བའི་མཆོག།
བོང་ང་དཀར་དང་དམར་དང་སེར་གསུམ་གྱི། །རོ་ནི་ཁ་ལ་ཞུ་རྗེས་་་་
བསིལ་བ་ཡིན། །ནུས་པས་སྦྱར་དུག་བཙན་དུག་ཤ་དུག་སེལ། །
སྤོས་དཀར་རོ་ནི་ཁ་ཞིང་བསྐུ་བར་བྱེད། །ནུས་པས་དུག་དང་ཆུ་སེར་ཆུ་
ལམ་འདྲེན། །
ཐལ་ཀ་རྡོ་རྗེ་རོ་ཁ་ཞུ་རྗེས་བསིལ། །ནུས་པས་ཆུ་སེར་འཇོམས་ཤིང་རུས་
ཆག་གསོ། །
སོ་མ་ར་ཛ་རོ་ཁ་ཞུ་རྗེས་བསིལ། །ནུས་པས་ལྤགས་ནད་དུག་ནད་ཆུ་སེར་
སྐེམས། །
ཨ་རུ་ལན་ཚུ་མ་གཏོགས་རོ་ལྔ་ལྡན། །ཞུ་རྗེས་ཅུང་ཟད་བསིལ་ལ་སྙོམས་
པ་ཡིན། །ནུས་པས་རླུང་མཁྲིས་བད་ཀན་ཚ་གྲུང་འཛོམས། །
བ་རུ་ར་ནི་རོ་ཁ་ཅུང་ཟད་བསིལ། ནུས་པས་བད་ཀན་ཚ་བ་སེལ་བ་
ཡིན།.།
སྐྱུ་རུ་ར་ནི་རོ་སྐྱུར་ཞུ་རྗེས་བསིལ། །ཁྲུག་ངན་འབྱེད་ཅིང་ཁྲག་ངན་སྐེམ་
པར་བྱེད། །
ཚོས་བཙོད་སེང་ཕྲོམ་རོ་ཁ་ཞུ་རྗེས་བསིལ། །ནུས་པས་ཚ་སྐྲངས་འཇོམས་
• 218 •



གསོ་རིག་ཡིག་ཆ་ཉིང་བསྡུས།
ཤིང་རུས་ཆག་སྦྱོར། །
ཧོང་ལེན་རོ་ཁ་ཞུ་རྗེས་བསིལ་ཡིན་ནོ། ། ནུས་པས་རིམས་ རྙོགས་དུག་
འཁྲུགས་རྨ་ཚད་སེལ། །
རྒྱུ་རུ་རོ་ཚ་ཞུ་རྗེས་བསིལ་ལ་སྙོམས། །ནུས་པས་རྣག་ཆུ་སྐེམས་དང་བུ་
འབྱིན་བྱེད། །
ཁ་ཤའི་རོ་ནི་ལན་ཚྭ་བྲོ་ཞིང་ཁ། །ཞུ་རྗེས་བསིལ་ཡིན་ནུས་པས་རྣག་ཆུ་
སྐེམ། །
ཤུ་རུ་རོ་ཚ་ཞུ་རྗེས་བསིལ་ཡིན་ནོ། །ནུས་པས་བྱང་ཁོག་རྣག་དང་ཆུ་སེར་
སྐེམ། །
སེ་འབྲུ་རོ་སྐྱུར་ཞུ་རྗེས་བསིལ་ཡིན་ཏེ། །ནུས་པས་བད་ཀན་སེལ་ཞིང་
དང་ག་འབྱེད། །
སྨན་སྒ་རོ་ཚ་ཞུ་རྗེས་དྲོད་ཡིན་ཏེ། ། ནུས་པས་སྣོད་ཀྱི་ གྲང་བ་མ་ལུས་
སེལ། །
ཤིང་ཚ་རོ་ཚ་ཞུ་རྗེས་དྲོ་བ་ཡིན། །ནུས་པས་བད་མཁྲིས་སེལ་ཞིང་མེ་དྲོད་
གསོ། །
པི་པི་ལིང་ནི་རོ་ཚ་ཞུ་རྗེས་དྲོད། །བད་རླུང་གྲང་བ་སེལ་ཞིང་མེ་དྲོད་
བསྐྱེད། །
ན་ལེ་ཤམ་ནི་རོ་ཚ་ཞུ་རྗེས་དྲོད། །མེ་དྲོད་བསྐྱེད་ལ་ཙི་ཏྲ་ཀ་ཡང་(དེ་དང་
འདྲ）མཚུངས། །
ཟི་ར་དཀར་ནག་རོ་ཚ་ཞུ་རྗེས་དྲོད། །དཀར་པོས་གློ་ཚད་ནག་པོས་་་
མཆིན་སྲུང་སེལ། །
• 219 •



རིན་པོ་ཆེའི་རོ་ནུས་ཞུ་རྗེས་བཞུགས་སོ། །
ལ་ལ་ཕུད་ནི་རོ་ཚ་ཞུ་རྗེས་དྲོད། །ནུས་པས་ ཕོ་ནད་གྲང་བ་མ་ལུས་་་་
སེལ། །
ཤིང་ཀུན་རོ་ཚ་ཞུ་རྗེས་དྲོད་དུ་འདོད། །ནུས་པས་རླུང་སེལ་དྲོད་བསྐྱེད་
སྲིན་ནད་འཇོམས། །
བྱི་ཏང་ཀ་ཡང་ཤིང་ཀུན་མཚུངས་པ་ལ། །སྲིན་གསོད་མེ་དྲོད་བསྐྱེད་པ་
དམར་ལེབ་མཚུངས། ། །
གསེར་གྱི་བྱེ་མ་སྡིག་སྲིན་རོ་ནི་ཚ། །ཞུ་རྗེས་དྲོ་ལ་ཆུ་འགགས་མཁལ་ནད་
སེལ། །བྱེ་མས་མཆོག་ཏུ་མགོ་བོའི་རུས་ཆག་སྦྱོར། །
ཨ་འབྲས་སྲ་འབྲས་འཇམ་འབྲས་གསུམ་པོ་ནི། །རོ་ནི་ཚ་དང་བསྐ་ལ་ཁ་
བ་སྟེ། །ཞུ་རྗེས་དྲོད་ཡིན་མཁལ་མའི་གྲང་བ་སེལ། །
རྒྱ་ཚྭ་རྒྱམ་ཚྭ་ཁ་རུ་ཚྭ་དང་ནི། །རྩིབས་རུ་ཚྭ་དང་ཟེ་ཚྭ་མཛེ་ཚྭ་དང་། ། རྒྱ་
ཚྭ་ཡ་བཀྵ་ར་བུལ་ཏོག་དང༌། །ཚ་ལ་རྭ་ཚྭ་རོ་ནི་ལན་ཚྭ་ལྡན། །ཞུ་རྗེས་དྲོད་ཡིན་
ཚ་ལ་ཅུང་ཟད་སྙོམས། ། རྒྱ་ཚྭས་སྐྲུན་བཤིགས་གག་པ་རྨེན་ངན་གཅོད། ། ཆུ་
འགགས་སེལ་ཞིང་རྡོ་འཇུ་རྩ་ནད་སྦྱོངས། །རྒྱམ་ཚྭས་བད་རླུང་སེལ་ཞིང་མ་ཞུ་
འཇུ། །ཁ་རུ་ཚྭས་ནི་དྲོད་བསྐྱེད་སྒྲེགས་པ་སྦྱོང་། །རྩིབས་རུ་ཚྭས་ནི་གྲང་རླུང་
མ་ཞུ་སེལ། །ཟེ་ཚྭས་རྡོ་སྐྲན་རྡེའུ་མ་ཞུ་འཇུ། །མཛེ་ཚྭས་ཆུ་སེར་འདྲེན་ཅིང་ཤ་
རོ་གཅོད། ། ལྦ་ཚྭས་སྐེ་ཝ་འཇོམས་ཤིང་མེ་དྲོད་གསོ། ། ཡ་བཀྟ་རས་སྐྲན་་་་་
བཤིགས་དྲོད་བསྐྱེད་བྱེད། །བུལ་ཏོག་ཙམ་པ་འཇུ་ཞིང་རུལ་རྣམས་གཅོད། །
ཚ་ལས་རྨ་འདྲུབ་རྡོ་དང་ཁྲག་ནད་འཇུ། །ད་ཆུས་སྐྲུན་བཤིགས་རྨ་གསོ་འཁྲུ་
བར་བྱེད། །
གུ་གུལ་རོ་ཁ་ཞུ་རྗེས་བསིལ་ཡིན་ཏེ། །གཉན་ནད་ཆུ་སེལ་རྨ་འདྲུབ་རྡོ་
• 220 •



གསོ་རིག་ཡིག་ཆ་ཉིང་བསྡུས།
ནད་འཇོམས། །
ཤུ་དག་རོ་ཚ་ཁ་ལ་ཞུ་རྗེས་དྲོད། ། གག་ལྷོག་གདོན་དང་མ་ཞུའི་རིམས་
ནད་འཇོམས། །
སྦལ་པ་རོ་མངར་ཞུ་རྗེས་དྲོ་བ་ཡིན། །གག་པ་ལྐོག་ནད་ལྕེ་སྐྲངས་རླུང་
ནད་འཇོམས། ། །
ཉ་ཤ་རོ་མངར(ཅུང་ཟད་ཁ་བ་ཡིན།)ཞུ་རྗེས་དྲོ་ལ་ལྕི། །སྐྲན་དང་བད་ཀན་
འབྲས་དང་ཟུངས་ལ་ཕན། །
ད་བྱིད་རོ་ནི་མངར་ལ་ཅུང་ཟད་སྐྱུར། །ཞུ་རྗེས་དྲོད་ཡིན་རོ་ཙ་མཁལ་
གྲང་གསོ། །
ཀ་ལནྟ་ཀའི་རོ་ནི་ཅུང་ཟད་མངར། །ཞུ་རྗེས་དྲོད་ཡིན་ནུས་པས་བྱང་
སེམས་འཕེལ། །
རྨིགས་པ་དེ་མཚུངས་རྩངས་པས་རོ་ཙར་འགྱུར། །
སྦྲུལ་ཤ་རོ་མངར་ཅུང་ཟད་ཁ་བ་ལ། །ཞུ་རྗེས་དྲོད་ཡིན་ཤ་འཕེལ་མིག་
ནད་སེལ། །
མི་ཤ་ཅུང་ཟད་རོ་མངར་ལན་ཚ་ལ། །ཞུ་རྗེས་དྲོད་ཡིན་གཉན་ནད་རླུང་
ནད་འཇོམས། །
ཀ་པེད་རོ་མངར་བསྐ་ལ་ཞུ་རྗེས་དྲོད། ། ནུས་པས་གྲང་འཁྲུ་གཅོད་ཅིང་
རྩམ་པ་འཛིན། །
ད་ཏྲིག་སྨག་དང་མོན་ཆ་ར་དང་གསུམ། །རོ་སྐྱུར་ཀ་པེད་ཞུ་རྗེས་ནུས་པ་
མཚུངས། །
པོ་སོ་ཆ་ནི་རོ་ཚ་སྐྱུར་ལ་དྲོད། ། ནུས་པས་མ་ཞུ་བད་ཀན་གྱེན་་་་་
221 •



རིན་པོ་ཆེའི་རོ་ནུས་ཞུ་རྗེས་བཞུགས་སོ། །
འདྲེན། །
དན་རོག་རོ་ཚ་ཞུ་རྗེས་དྲོད་ཡིན་ཏེ། །བད་ཀན་ནད་རྣམས་སྦྱོང་བར་
བྱེད་པའི་མཆོག། །
དོང་ག་རོ་མངར་ཞུ་རྗེས་བསིལ་དུ་འདོད། །ནུས་པས་ཚད་ནད་སྦྱོང་བར་
བྱེད་པ་ཡིན། །
ཤྲཱི་ཁཎྜ་རོ་ཚ་ཅུང་ཟད་དྲོད། །ཞུ་རྗེས་བསིལ་ཞིང་རུས་ནད་ཆུ་སེར་་་་
སྦྱོང་། ། །
བཞི་བ།
སྔོ་སྨན་རིགས་ཀྱི་རོ་ནུས་ཞུ་རྗེས་བསྟན་པ།
སྔོ་སྨན་མདོར་བསྡུས་ལྷ་ཡི་དཔལ་ལ་བསྟན། །
སྤང་རྩི་དོ་བོ་རོ་ཁ་ཞུ་རྗེས་བསིལ། །ནུས་པས་དུག་ཚད་སེལ་
ཞིང་ཚད་འཁྲུ་གཅོད། །
རེ་ཀོན(ཕུན་རོན་རྐང་། རྩི་དམར་རྐང་གཅིག་ཟེར་རོ། །)རོ་ཁ་ཞུ་རྗེས་
བསིལ་བ་ཡིན། །ཚད་འཁྲུ་གཅོད་ཅིང་བད་ཀན་སྨུག་པོ་སེལ། ། །
ཤ་ལང་(ཀྱི་ལྟེ་བ་ལ་ཟེར)རོ་ཁ་ཞུ་རྗེས་བསིལ་བར་འདོད། ། མཁྲིས་ཚད་
རྣག་ཁྲག་སྐྲངས་པ་མཛེ་ནད་འཇོམས། །
སྲོ་ལོ་རོ་མངར་ཞུ་རྗེས་བསིལ་བར་འདོད། །ནུས་པས་བློ་ཡི་ནད་རིགས་
ཀུན་ལ་ཕན། །
གཡའ་ཀྱི་མ་ནི་རོ་ཁ་ཞུ་རྗེས་བསིལ། །མཁྲིས་པ་ཞི་སྦྱོང་བྱེད་ཅིང་ཚད་པ་
འཇོམས། །
• 222 •



གསོ་རིག་ཡིག་ཆ་ཉིང་བསྡུས།
སུམ་ཅུ་ཏིག་ནི་རོ་ཁ་ཞུ་རྗེས་བསིལ། ། མཁྲིས་ཚད་སེལ་ཞིང་ཁྲག་ནད་
མགོ་གཟེར་བཅོགས། །
བོད་ཏིག་རོ་ཁ་ཞུ་རྗེས་བསིལ་ཡིན་ཏེ། །མཁྲིས་ཚད་རིམས་ཚད་ཚ་སྐྲངས་
ཁྲུག་ལ་བསྔགས། །
སྒོང་ཐོག(སེར་པོ།)ཁྲག་རྐང་སྐུ་བཟང་(པར་པ་ཏ་ལ་ཟེར།)རོ་ནི་ཁ། ཞུ་
རྗེས་བསིལ་ལ་རིམས་དང་འཁྲུགས་ཚད་སེལ། །
དེ་བ(ཤིང་ཤོལ་བུའི་ཀོགས་པ》རོ་ཁ་ཞུ་རྗེས་བསིལ་བ་ཡིན། ། ནུས་པས་
རིམས་ནད་ཀུན་ལ་མཆོག་ཏུ་ཕན། །
མདེའུ་འབྱིན་རོ་ཁ་བསྐ་ལ་ཞུ་རྗེས་བསིལ། །ནུས་པས་བུ་ཚ་བུ་རོག་ཟུག་
རྔུ་འབྱིན། །
སུག་པ་རོ་མངར་ཞུ་རྗེས་བསིལ་བ་ཡིན། །ནུས་པས་གློ་བའི་རིམས་ནད་
ཀུན་ལ་ཕན། །
པྲི་ཡང་ཀུ་ཡི་རོ་ནི་མངར་ལ་ཁ། །ཞུ་རྗེས་བསིལ་ཡིན་མཆིན་ནད་གློ་ནད་
སེལ། །
སྔོ་བྱེར་རོ་ཁ་ཞུ་རྗེས་བསིལ་བར་བྱེད། །ནུས་པས་རུས་པ་གསོ་ཞིང་རྨ་ལ་
ཕན། །
བྱི་ཚེར་རོ་ནི་ཁ་ལ་ཅུང་ཟད་བསྐ། །ཞུ་རྗེས་བསིལ་ལ་རིམས་དང་མཁལ་
ཚད་སེལ། །
ཤུག་ཚེར་རོ་ནི་ཁ་ལ་ཞུ་རྗེས་བསིལ། ། མཁལ་ཚད་ཆུ་སེར་གཉན་ནད་
ཀུན་ལ་ཕན། །
དར་ཡ་ཀན་ནི་རོ་ཁ་ཞུ་རྗེས་བསིལ། །ནུས་པས་རུས་ཆག་གསོ་ཞིང་རྨ་
• 223 •



རིན་པོ་ཆེའི་རོ་ནུས་ཞུ་རྗེས་བཞུགས་སོ། །
རྣམས་གསོ། ། ཚད་འཁྲུ་གཅོད་ཅིང་ཡན་ལག་ཆུ་འཐུང་འགྱུར། ། བྱང་ཁོག་
རྣག་སྐེམས་ཚ་སྐྲངས་འཇོམས་པའི་མཆོག།
བྱ་རྐང་(ལོ་བཙན་ཟེར།)རོ་ཁ་ཞུ་རྗེས་བསིལ་བ་ཡིན། །ནུས་པས་ཚད་འཁྲུ་
གཅོད་ཅིང་ཤིག་ནད་སེལ། །
གང་ག་ཆུང་ནི་རོ་ཁ་ཞུ་རྗེས་བསིལ། །ནུས་པས་རྨ་དང་འཁྲུ་བ་སྐྲངས་པ་
འཇོམས། །
ཨ་བྱག་རོ་ནི་ཁ་ལ་བསྐ་ཞིང་བསིལ། །ནུས་པས་རུས་ཆག་སྦྱོར་ཞིང་ཤ་འུ་
བསྐྱེད། །
སྟག་ཤ་རོ་ཁ་ཞུ་རྗེས་བསིལ་བ་ཡིན། །ནུས་པས་དུག་ཚད་གཉན་དང་རྨ་
ནད་སེལ། །ཚད་འཁྲུ་གཅོད་ཅིང་རུས་ཆག་སྦྱོར་བ་ཡིན། །
མིང་ཅན་རོ་ཁ་བསྐ་ལ་ཞུ་རྗེས་བསིལ། །ནུས་པས་གཉན་ནད་སེལ་ཞིང་
དུག་ཚད་འཇོམས། །
དུག་པུཥ་རོ་མངར་ཞུ་རྗེས་བསིལ་བ་ཡིན། །ནུས་པས་གཉན་གསོད་
གཉན་གཟེར་འཇོམས་པར་བྱེད། ། །
བ་ལུ་རོ་བསྐ་ཞུ་རྗེས་དྲོད་ཡིན་ཏེ། །ནུས་པས་བད་ཀན་སེལ་ཞིང་མེ་དྲོད་
གསོ། །
དབྱི་མོང་རོ་ཚ་ཞུ་རྗེས་དྲོ་བ་ཡིན། །ནུས་པས་སྐྲུན་བཤིགས་མེ་དྲོད་གསོ་
བར་བྱེད། ། །
སྲུབ་ཀ་རོ་ཚ་ཞུ་རྗེས་དྲོད་ཡིན་ཏེ། །ནུས་པས་རུལ་གཅོད་སྐྲུན་བཤིགས་
མེ་དྲོད་བསྐྱེད། །
ལྕེ་ཚ་རོ་ཚ་ཞུ་རྗེས་དྲོ་བ་ལ། ། ནུས་པས་རྨ་ཡི་རུལ་གཅོད་མེ་དྲོད་་་་
• 224 •



གསོ་རིག་ཡིག་ཆ་ཉིང་བསྡུས།
བསྐྱེད། །ཆུ་སེར་འདྲེན་ཞིང་གག་པ་གཅོད་པར་བྱེད། །
ལུག་ངལ་བ་ནི་རོ་མངར་ཞུ་རྗེས་བསིལ། །ནུས་པས་ཡན་ལག་ཚ་སྐྲངས་
འཇོམས་པར་བྱེད། །
པ་ཡག་པ་ཡི་རོ་ནི་ཁ་ལ་བསིལ། ། ནུས་པས་རྨ་ལ་ཕན་ཞིང་བློ་རྣག་་་་
འདྲེན། ། །
རྩི་སྟག་མོ་ནི་རོ་སྐྱུར་བསྐ་ལ་དྲོད།. །ནུས་པས་སྐྱུག་པ་སྲུང་ཞིང་བཤལ་སྣ་
འདྲེན། །
ཆུ་རྩའི་རོ་ནི་ཁ་ལ་བསྐ་དང་བཅས། ། ཞུ་རྗེས་བསིལ་ཡིན་རྨ་འདྲུབ་
གཉན་ནད་སྦྱོང་། །
ཐར་ནུ་རོ་ནི་ཁ་ཞིང་ཅུང་ཟད་མངར། ། ཞུ་རྗེས་བསིལ་ཡིན་གཉན་ནད་
ཚ་གྲང་སྦྱོང་། །ལྤགས་ནད་ཆུ་སེར་ཕྱི་རུ་འདྲེན་པར་བྱེད། །
དུར་བྱིད་རོ་མངར་ཞུ་རྗེས་དྲོད་དུ་འདོད། །ནུས་པས་རྨ་ཡི་རུལ་གཅོད
(ཚ་གྲང་ནད་ཀུན།)ནད་རྣམས་སྦྱོང་། །
ཁྲོན་བུ་རོ་མངར་ཞུ་རྗེས་བསིལ་དྲོད་སྙོམས། །འདི་ལ་མཁྲིས་པ་སྦྱོང་བའི་
ནུས་པ་ཡོད། །
སྔོན་བུའི་རོ་ནི་མངར་ཞིང་བསྐ་ལ་ཚ། །ཞུ་རྗེས་བསིལ་ཡིན་ཆུ་སེར་སྦྱོང་
བར་བྱེད། །
རེ་ལྕག་པ་ནི་རོ་ཚ་ཞུ་རྗེས་དྲོད། ། ནུས་པས་འབྲས་འདུལ་རུལ་ གཅོད་
གཉན་ནད་སྦྱོང་། །
སྤྱང་ཚེར་རོ་མངར་བསྐ་ལ་ཞུ་རྗེས་དྲོད། །བད་ཀན་མ་ཞུ་ལ་སོགས་སྐྱུག་
པར་བྱེད། ། །
• 225 •



རིན་པོ་ཆེའི་རོ་ནུས་ཞུ་རྗེས་བཞུགས་སོ། །
རི་ཤོ་རོ་བསྐ་ཞུ་རྗེས་བསིལ་བ་ཡིན། ། མཁྲིས་པ་ཕོ་རླུང་གྱེན་དུ་འདྲེན་
པར་བྱེད། །
ཐང་ཕྲོམ་པ(ལང་ཐང་རྩེ་ལ་ཟེར།) ཡི་རོ་ནི་བསྐ་ཞིང་ཚ། །ཞུ་རྗེས་བསིལ་
ཡིན་སྲིན་ནད་ཀུན་ལ་ཕན། །
ཁ་ ཤོག་པ(དཀར་པོ་ཆིག་ཐུབ་ལ་ཟེར།) ཡི་རོ་ནི་བསྐ་ཞིང་ཚ། ། ཞུ་རྗེས་
བསིལ་ཡིན་སྲིན་ནད་སེལ་བ་དང་། །དུག་བསྡུད་གག་ལྷོག་ཕོ་ ལྷོག་འཇོམས་
པར་བྱེད། །
ཡུ་གུ་ཤིང་(རྣམ་པར་ཟེར།)ནི་རོ་ཁ་ཞུ་རྗེས་བསིལ། །ནུས་པས་དུག་ཚད་
ཁྲག་ཚད་རྨ་ནད་སེལ། །
བྱེའུ་ལ་ཕུག་རོ་ཚ་ཞུ་རྗེས་དྲོད། ། ནུས་པས་ཤ་དུག་ཤ་ནད་སེལ་བར་་
བྱེད། །
བྲག་སྐྱ་ཧ་བོ་རོ་ཁ་བསྐ་དང་ལྡན། །ཞུ་རྗེས་བསིལ་ཡིན་དུག་ཚད་ཚ་འཁྲུ་
སེལ། །
རེ་རལ་རོ་ཁ་ཞུ་རྗེས་བསིལ་བ་ཡིན། །ཤ་དུག་སྔོ་ལ་སྦྱར་བའི་དུག་ནད་
འཇོམས། །
སྐྱེར་པ་རོ་ཁ་ཞུ་རྗེས་བསིལ་བར་ཡིན། །ནུས་པས་དུག་བྱེར་སྡུད་ཅིང་
མིག་ལ་ཕན། །
ཨ་ཝ་རོ་བསྐ་ཞུ་རྗེས་བསིལ་བ་ཡིན། །མིག་ནད་དུག་དང་བྱང་ཁོག་རྣག་
ཆུ་སྐེམ། །
འོམ་བུ་རོ་བསྐ་ཞུ་རྗེས་བསིལ་ཞིང་སྙོམས། །ནུས་པས་དུག་བསྡུད་ཤ་དུག་
ཤ་ནད་འཇོམས། །
• 226 •



གསོ་རིག་ཡིག་ཆ་ཉིང་བསྡུས།
སྲད་མ་དཀར་པོའི་རོ་ནི་བསྐ་ཞིང་མངར། །ནུས་པས་སྔོ་སྦྱོར་དུག་རྣམས་
འཇོམས་པར་བྱེད། །
ཉི་དགའ་རོ་མངར་བསྐ་ལ་ཞུ་རྗེས་དྲོད། །མཁལ་ནད་ཆུ་འགགས་ཙ་ནད་
སྐྲངས་པ་སེལ། །
རིན་ཆེན་རྡོ་སོགས་སྨན་དུ་མི་འགྱུར་བ། །ནད་དང་སྦྱར་ན་གང་ཡང་
མེད་པར་འཁུམས། ། ཕ་ཁོལ་གྱིས་མཛད་ཡན་ལག་བརྒྱད་པ་དང་། ། (གནས་
དྲུག་ལེའུ་བརྒྱ་དང་ཉི་ཤུ།)འཇམ་དཔལ་དབྱངས་ཀྱིས་གསུངས་པའི་བསྟན་བཅོས་
དང་（མདོ་ལྔ་དཔྱད་ལྔ་བཅུ་ལ་སོགས་པ།)། ། ཀླུ་སྒྲུབ་སྙིང་པོས་མཛད་པའི་གསོ་
དཔྱད་དང་། །(འཚོ་བ་ཟས་ཀྱི་མདོ། ཕན་པ་སྨན་གྱི་མདོ། གཏར་བསྲེགས་དཔྱད་
ཀྱི་མདོ། རེག་པ་རྩའི་མདོ། སྨན་དཔྱད་བཟོ་ཡི་མདོ་ལྔའོ། །)གསོ་དཔྱད་ཀུན་ལ་
གཅེས་པའི་དོན་བསྡུས་པའི། །(གསོ་དཔྱད་གཞུང་བཅུ་ལ། བདུད་རྩི་སྙིང་པོ།
བདུད་ རྩི་ བུམ་པ། བསྡུས་ པའི་ སྦྱོར་བ། སྦྱོར་བ་ མར་ གསར། ས་ ལུ་ ལྗོན་ པ།
བདུད་རྩི་ཀུ་མུ་ཏ། འབྲམ་པའི་རྟའི་བསྟན་བཅོས། སོ་མ་ར་ཛ། རིན་པོ་ཆེའི་ཕྲེང་
བ། རིན་པོ་ཆེ་དབྱིག་དང་བཅུའོ། །)རྒྱུད་ཆེན་《རྩ་རྒྱུད། བཤད་རྒྱུད། མན་
ངག་རྒྱུད། ཕྱི་མ་རྒྱུད་དོ། །)རྒྱུད་ཆུང་《རྩ་རྒྱུད་རིན་ཆེན་གསལ་བ།) བདུད་རྩི་སྙིང་
པོ（ལེའུ་ བརྒྱ་ ང་ གཅིག སློབ་ དཔོན་ ཟླ་ བ་ མངོན་ དགས་ མཛད་ དོ། །）དང་།
གཞན་ཡང་མཁས་པའི་(ཆེར་རྗེ་དཔལ་དབང་། མི་ཉག གཡུ་ཐོག་མགོན་པོ་
གསུམ་གྱི)མན་ངག་དོན་བསྡུས་ཏེ། །ལྷ་ཡི(ཡུལ་ལྷ་སྡེ) ཁང་པ་ལྷ་ཡི་དཔལ་(རྩོམ་
པ་པོ)གྱིས་གསུངས། །(ཞུ་བ་པོ། བུ་ཚ། སློབ་མ་ལ་སོགས་པའོ། །)བཟང་པོས་
སེམས་ཅན་དོན་དུ་གསོལ་བཏབ་སྡེབས། །གང་ཞིག་ཆགས་སྡང་སྤྲིན་གྱིས་སྒྲིབ་
པ་ཀུན། །མཁས་པའི་མཆོག་གྱུར་རྣམས་ལ་བཟོད་པར་གསོལ། །རིན་ཆེན་རྡོ་
རྩི་ཤིང་སྔོ་མདོར་བསྡུས་པའི། །རོ་ནུས་ཞུ་རྗེས་སྡེབས་པའི་དགེ་བ་གང་། །
• 227 •



རིན་པོ་ཆེའི་རོ་ནུས་ཞུ་རྗེས་བཞུགས་སོ། །
གནས་སྐབས་ནད་སེལ་མཐར་ཐུག་བྱང་ཆུབ་བསྔོ། །
རྫོགས་སོ། །
མངྒ་ལཾ། ། ། །
• 228 •



གསོ་རིག་ཡིག་ཆ་ཉིང་བསྡུས།
༄༅། །གསོ་རིག་རྒྱུད་བཞིའི་བླ་མ་བརྒྱུད་པའི་རྣམ་ཐར་
བཀའ་རྒྱ་མ་གཙང་རུ་མཚམས་སུམ་པ་ཛྙཱ་ན་དྷ་རའི་
གསུང་འཕྲོས་གྱིམ་ཕྱོགས་འཚོ་བྱེད་གཞོན་ནུ་ལ་
གདམས་པ་བཞུགས་སོ། །
སུམ་སྟོན་ཡེ་ཤེས་གཟུངས།
སྭཱ་སྟི། སྐུ་ལྔ་ལྷུན་གྲུབ་ལས་བྱུང་བའི། ། གསོ་བ་རིག་པའི་རྒྱུད་ཆེན་
འདི། ། སྔོན་གྱི་བསྐལ་པའི་དང་པོ་ལ། །བསྟན་པའི་གཙོ་བོ་བཞུགས་དུས་སུ། །
ཨོ་རྒྱན་ཡུལ་གྱི་ཞིང་ཁམས་དེར། །ལྟ་ན་སྡུག་གི་གྲོང་ཁྱེར་དུ། །སངས་རྒྱས་སྨན་
བླའི་བྱིན་རླབས་ཀྱིས། །དྲང་སྲོང་རིག་པའི་ཡེ་ཤེས་དང་། །དྲང་སྲོང་ཡིད་ལས་
སྐྱེས་པ་ཡིས། ། རྒྱུད་ཆེན་བཞི་ཡི་ཞུ་ལན་མཛད། ། སྡུད་བདག་དྲང་སྲོང་ཡིད་
སྐྱེས་ཀྱིས། །བཻཌཱུརྱ་ཡི་གླེགས་བམ་ལ། །རིན་ཆེན་གསེར་གྱི་ཞུན་མས་བྲིས། །
རིན་པོ་ཆེ་ཡི་སྒྲོམ་བུར་བཙལ། །ཚེ་ཡི་རིག་པའི་དབང་ཐོབ་པ། །དྲང་སྲོང་ཆེན་
པོ་རྒྱུན་ཤེས་དང་། །འཚོ་བྱེད་གཞོན་ནུ་ཉིད་ལ་གཏད། །དྲང་སྲོང་ཆེན་པོ་རྒྱུན་
ཤེས་ཀྱིས། །ནབས་སོ་སྐྱེས་དང་ཐང་ལ་འབར། ། དཀའ་གཉིས་སྤྱོད་དང་འགྲོ་
སྐྱོང་བུ། །མེ་བཞིན་འཇུག་དང་ལུས་ནག་དང་། །རྒྱུ་སྐག་སྣ་དང་མདའ་ཡི་
མཆོག༔ ལན་ཚའི་ལག་པ་དཔེལ་ལྡན་ཕྲེང་། །དཔལ་ལྡན་ཕུན་ཚོགས་ཡིད་ལས་
སྐྱེས། །ཉི་མ་ཟླ་བའི་སྙིང་པོ་དང་། །ཟླ་བའི་འོད་ཟེར་ལ་སོགས་པ། །དྲང་སྲོང་
• 229 •



གསོ་རིག་རྒྱུད་བཞིའི་བླ་མ་བརྒྱུད་པའི་རྣམ་ཐར།
Er
རྣམས་ལ་རིམ་པར་བརྒྱུད། །སྨན་པ་འཚོ་བྱེད་གཞོན་ནུ་ཡིས། ། འཚོ་བྱེད་
སངས་རྒྱས་བཞུགས་དུས་བྱོན། །（ཀླུ་སྒྲུབ་སངས་རྒྱས་འདས་ནས་ཡུན་དུ་ལོན་ནས་
བྱོན་ཞེས་ཁ་ཅིག་སློབ་དཔོན་དང་འཚོ་བྱེད་གཞོན་ནུ་དུས་མི་མཚུངས་པའི་ཕྱིར་འགལ་
ཞེས་སྨྲ་ན་ཡང་འཚོ་བྱེད་ཀྱི་ལོ་གྲངས་ཤིན་ ཏུ་ མང་བར་གླིང་འདིར་བཞུགས་སོ། །）
འཕགས་ པ་ཀླུ་སྒྲུབ་ཉིད་ལ་བརྒྱུད། །(འཕགས་པ་ཀླུ་སྒྲུབ་དུས་མཚུངས་པ་་་་་་
བཞུགས་པའི་དུས་སྐབས་ཀྱི་སྒྲུབ་བྱེད་གཞན་ཡང་བཤད་རྒྱུ་མང་ངོ༌། །དེ་ནས་ཟླ་བའི་
འོད་ཟེར་གྱིས། །དཔལ་ལྡན་ཕ་གོལ་ཉིད་ལ་བཤད། །དེ་ཡིས་ཁ་ཆེ་ཟླ་དགའ་
ལ། །དེ་ལ་བཻ་རོ་ཙ་ནས་ཞུས། །ཁྲི་སྲོང་ལྡེ་བཙན་ཆེ་ལ་གཏད། །མངའ་བདག་
ཁྲི་སྲོང་ལྡེ་བཙན་གྱིས། །བསམ་ཡས་དབུ་རྩེ་རིགས་གསུམ་ན། །བར་ཁང་ཀ་
བའི་ཁོལ་དུ་སྦས། །དེ་ནས་འདོད་ལྷའི་ཞག་གསུམ་ན། །གྲྭ་པ་མངོན་ཤེས་ཅན་
གྱིས་བཏོན། །འཛམ་བུ་གླིང་གི་བདག་པོར་གྱུར། །དེ་ལ་དབུས་པ་དར་གྲགས་
ཀྱིས། །ལུས་ངག་ཡིད་ཀྱི་དཀའ་བ་དཔྱད། ། གསེར་གཡུ་རྟ་ཁྲབ་ཡོན་གྱིས་་་
བསླུས། ། དེ་ལ་འཚོ་བྱེད་དཀོན་སྐྱབས་ཀྱིས། ། དྲུག་དམར་སྐར་ཆེན་ནམ་་་་
མཁའ་གསལ། །བསིལ་ཁལ་སྟོང་དང་བཅས་ཏེ་ཕུལ། །བཀའ་རྒྱ་བཅས་པར་
དགྱེས་བཞིན་གནང་། ། དེ་ལ་གཡུ་ཐོག་མགོན་པོ་ཡིས། ། ལོ་གྲངས་དུ་མར་་
ཞབས་ལ་བཏུད། ། སྒོ་གསུམ་གུས་པས་མཆོད་པའི་མཐར། ། གླིང་བཞི་བདེ་
འཁོར་ཅང་ཤེས་རྟ། །སྒ་སྲབ་རུ་གར་ཅན་བཅས་པ། །རྒྱས་པར་གསེར་འབུམ་
ཕུལ་ནས་ཞུས། ། དྲང་སྲོང་གཡུ་ཐོག་མགོན་པོ་དེས། ། དོན་དགོངས་ཁོག་་་་
དབུབ་ སྟོང་མཐུན་མཛད། ། བསྡུས་དོན་གཞུང་ལ་ ས་མཚམས་ཕྱེ། །དཀའ་
འཕྲང་འབྲུ་འགྲེལ་ཡིག་ཆུང་བཀོད། །མ་ཚང་གབ་འཁྲུགས་གསལ་བར་་་་་
བསྡེབས། །གཞན་དུ་མ་སྤེལ་ཡི་དམ་མཛད། །འཛམ་གླིང་གསལ་བའི་གྲགས་
• 230 •



གསོ་རིག་ཡིག་ཆ་ཉིང་བསྡུས།
པ་ཐོབ། ། ཁོ་བོ་རུ་མཚམས་སུམ་པའི་བུ། ། ཛྙཱ་ན་དྷ་ར་བདག་འདྲ་ཡིས། ། རྗེ་
དེའི་སྙན་པ་རྒྱང་ནས་ ཐོས། ། མཚན་ཐོས་པ་ཙམ་གྱིས་མོས་པ་སྐྱེས། ། ལམ་
དཀའ་བ་སྤྱད་དེ་སྤྱན་སྔར་ཕྱིན། ། ཞལ་མཐོང་བ་ཙམ་གྱིས་མོས་པ་སྐྱེ། །གསུང་
བྱོན་མ་ཐག་ཏུ་བྱིན་བརླབས་གཡོས། །ལོངས་སྤྱོད་ཡོ་ལང་མི་ཆེ་ཡང་། །ཕ་གཞི་
རྟ་རུ་བཙོངས་ནས་ཕུལ། །ཞབས་ཏོག་ཁམས་ཅན་མ་འགྲུབ་ཀྱང་། །བླ་མས་ཅི་
གསུང་བཀའ་མ་བཅག། ཚིག་དོན་སྤྱོད་ཁམས་མི་ཆེ་ཡང་། །གཡོ་འགྲུབ་ཉིན་
གཅིག་མ་ཤོར་བའི། ། ཉིན་མཚན་མེད་པར་ལོ་གསུམ་བསླབས། ། དེ་ནས་ད་
དུང་ཡིད་མ་ཚིམ། ། གདམས་པའི་རྩ་བ་མ་ཆོད་ནས། ། རྒྱ་ཕྱེད་རྐང་གྲོང་་་་་
བཞུགས་དུས་སུ། །ཡང་ཡང་གསོལ་བ་དྲག་བཏབ་པས། །ལན་ཅིག་སྨོན་ལམ་
ཐུགས་རྗེ་ཡིས། །གསོ་རིག་མན་ངག་རྒྱུད་བཞི་གནང་། །ཟབ་ལྷག་མེད་པའི་
དབུ་སྙུང་བཞེས། །དྲང་སྲོང་རྒྱུད་པའི་བྱིན་བརླབས་མཛད། །སྔོན་ཆད་གཞན་
ལ་མ་བསྟན་ཏེ། །གཅིག་བརྒྱུད་རྒྱུན་མི་ཆད་པའི་ཕྱིར། །ད་ལན་ཁྱོད་ལ་གཏད་
པ་ཡིན། །ད་ལྟ་སྤེལ་བའི་དུས་མིན་པས། །རིན་ཆེན་གཏེར་དུ་སྦ་བར་བྱ། །
ཞེས་སོགས་གསུངས་བཞིན་བཀའ་རྒྱས་བཏབ། ། མཆེད་གྲོགས་གཞན་གྱིས་མ་
མཐོང་བར། ཕག་ཏུ་ཟིན་བྲིས་ཡིག་ཆུང་བཀོད། །ལོ་སྐོར་གཅིག་ཏུ་གསང་
ཐུབ་ན། ། དེ་ཡིས་དངོས་གྲུབ་ཐོབ་བོ་གསུངས། ། བཀའ་བཞིན་མ་ ཉམས་་་་
ཉམས་ལེན་བྱས། ། སྙན་རྒྱུད་ཟབ་མོའི་ཡིག་ཆ་ཡང་། ། རེས་འགའ་རི་བོའི་རྩེ་
མོར་བྲིས། ། རེས་འགའ་གྲོག་པོའི་ཕུགས་སུ་བྲིས། །རེས་འགའ་ཞིང་གསེབ་
རྩིག་ཕྲག་བྲིས། ། རང་དོན་གཅིག་པོའི་ཕྱིར་མིན་ཞིང༌། ། ལྷག་བསམ་བཟང་
པོས་གཉི་ར་བྱས། །དེ་ནས་ལོ་གྲངས་བཅུ་གསུམ་ནང་། །གནམ་ལོའི་རྒྱལ་པོ་རྟ་
ལོ་ལ། །གཡས་སུ་ལྷ་ཀན་ས་སྐོར་དུ། །ཕྱི་མོ་ཟིན་བྲིས་དཔེ་ལ་བཤུས། ། ལྷག་
• 231 •



གསོ་རིག་རྒྱུད་བཞིའི་བླ་མ་བརྒྱུད་པའི་རྣམ་ཐར།
ཆད་ནོར་འཁྲུལ་མེད་པ་ཡིས། །ཚར་འགའ་བཞེངས་ནས་བཀའ་རྒྱ་བཀྲོལ། །
བླ་མས་གཅིག་བརྒྱུད་མ་གཏོགས་པ། །ཁ་བ་ཅན་གྱི་རྒྱལ་ཁམས་འདིར། །སྔོན་
ཆད་མཐོང་ཐོས་ཚོར་བ་མེད། ། ད་ནི་མཁའ་ལ་ཉི་ཤར་བཞིན། ། འགྲོ་བའི་
དཔལ་དུ་ཤར་བར་ཤོག།མཚུངས་མེད་གཡུ་ཐོག་མགོན་པོ་ཞེས། །གནས་ལྔ་རིག་
པའི་པཎྜི་ཏ། ། དྲང་སྲོང་རིག་པའི་ཡེ་ཤེས་འདྲ། ། དངོས་རང་ཡིད་ལས་སྐྱེས་
བསམ་སྙམ། ། ཚེ་རབས་བླ་མ་ཡིན་པར་ངེས། ། བསམ་ཀྱིན་སྐུ་དྲིན་ཆེ་བའི་ས་
ཕྱིར། ། མི་བརྗེད་དུས་གསུམ་གཙུག་ཏུ་ཁུར། །རྒྱུན་ཆད་མེད་པར་བྱིན་གྱིས་
རློབས། ། དེ་ལ་སློབ་མ་གྲངས་མང་ཡང་། ། སྐུ་ཚེའི་སྟོད་ལ་ གྲགས་ པ་ སྟེ། །
རྩིབས་མདའི་ལྗང་སྨན་ལེབ་བེ་ཡིན། ། ཆེ་འགྲན་དཔོན་ལ་བྱེད་བྱེད་ནས། །
གདམས་པ་འདི་ཡི་ཚད་མ་ཆོད། །དེང་སང་གྲགས་པ་ཅི་ལ་བྱེད། །སྐུ་ཚེའི་བར་
ལ་གྲགས་པ་དེ། །ཁམས་ཀྱི་སྟོན་པ་ཨ་ཚེས་ཡིན། །བརྒྱད་པའི་བཤད་འགྲེལ་
བསྒྲིགས་བསྒྲིགས་ནས། །གདམས་པ་འདི་ཡི་རྩད་མ་ཆོད། །དེང་སང་གཞུང་
བཤད་གང་ལ་བྱེད། ། སྐུ་ཚེའི་མཇུག་ཏུ་གྲགས་པ་དེ། །ནུབ་ལའི་དགེ་བཤེས་
རོག་ཆུང་ཡིན། ། རིགས་བརྒྱུད་ཆེ་ས་འཛིན་འཛིན་ནས། །གདམས་པ་འདི་ཡི་
ཚད་མ་ཆོད། །དེང་སང་འཁོར་ལ་ཅི་ཡིས་ཁྲོ། །ཐོག་མཐའ་དབུས་མེད་བསྒྲིལ་
བ་ཡིས། །སྲས་པོ་གཉིས་དང་མག་པ་གཉིས། ། སློབ་དཔོན་གོམས་འདྲིས་ཁྱེར་
ཁྱེར་ནས། །གདམས་པ་འདི་ཡི་རྩེད་མ་ཆོད། ། དེང་སང་བུ་སློབ་སུ་ཡིས་་་་་
སྐྱོང་། །ཕྱོགས་ནས་བྱོན་པའི་སྨན་ཆུང་རྣམས། །ལ་ལ་གནང་ཚད་གཅེས་པར་
འཛིན། །ལ་ལ་རྩད་གཅོད་ནན་ཞུས་བྱེད། །ལ་ལ་བྱུང་ཚད་ཡིག་སྣ་སྒྲུབ། །ལ་
ལ་ཟོ་མེད་སྟོང་ལོག་བྱེད། །ལ་ལ་ལག་ལེན་བལྟས་ནས་འགྲོ། །ལ་ལ་བཞད་གད་
དགའ་ཆོས་སྐྱོང་། །ལ་ལ་སྟོན་མེད་ལྡང་ལྡོམ་བྱེད། །གདམས་པ་འདི་ཡི་རྩད་མ་
• 232 •



གསོ་རིག་ཡིག་ཆ་ཉིང་བསྡུས།
ཆོད། ། དེང་ སང་ནད་པ་ ཅི་ཡིས་གསོ། ། མཁས་གྲུབ་ཟླ་བ་མགོན་པོ་ཡི། །
གདམས་པ་ཐོབ་པ་ཁོ་བོ་ཙམ། །གཡུ་ཐོག་བཀའ་བབས་བདག་ལ་བབས། །
འཚོ་བྱེད་གཞོན་ནུ་བྱོན་ལེགས་ཀྱང་། ། སྨན་དཔྱད་ཞུ་རྒྱུ་མེད་དམ་སྙམ། །
བདགོ་ལ་ སྙན་ གྲགས་ མི་བདོག་སྟེ། ། བླ་མ་ དྲང་སྲོང་དངོས་དང་མཇལ། །
གདམས་པ་མི་ཟབ་བཀའ་ཐབས་མེད། །བུ་སློབ་ཆེས་ཆེར་གྲགས་ཏེ་མཆིས། །
རྒྱུད་འདི་གང་ན་སུ་འཆད་པ། །ཕྱི་མ་མངོན་མཐོ་བདེ་ལེགས་ཐོབ། །འདིར་
ཡང་ཡོན་ཏན་རྒྱུན་མི་ཆད། །བཀྲ་ཤིས་ཞལ་དྲོ་བསམ་པ་འགྲུབ། ། སྙན་གྲགས་
རིགས་བརྒྱུད་ལོངས་སྤྱོད་ལྡན། །གཞན་དོན་ཕན་བདེ་འགྲུབ་པ་དང་། །བར་
ཆད་མེད་པར་བྱིན་གྱིས་རློབས། །དེ་སླད་རུ་མཚམས་ཛྙཱ་ན་དྷ་རས་ནི། །གྱིམ་
ཕྱོགས་འཚོ་བྱེད་གཞོན་ནུ་ཡེ་ཤེས་ལ། །བདུད་རྩི་ཚིག་གསུམ་གསེར་དུ་བཞེངས་
པ་ཡིས། །ཡོན་དུ་གསོ་རིག་མན་ངག་རྒྱུད་བཞི་ཕུལ། ། དྲང་སྲོང་རིག་པའི་ཡེ་
ཤེས་བཀའ་ལས་ཀྱང་། །སྨན་པའི་རྒྱུ་དྲུག་ཚོགས་པའི་སྐལ་ལྡན་ལ། །དྲང་སྲོང་
ཆེན་པོའི་རྒྱུད་འདི་གཏད་པར་བགྱིས། །དེས་ཀྱང་མཉེས་པའི་ཡོན་གྱིས་མི་སླུ་
ན། ། སྦྱིན་པར་མི་བྱ་དམ་པར་འཛིན་མི་འགྱུར། །དེ་སྐད་ལུང་ཆེན་དག་ཏུ་
གསུངས་པ་བཞིན། །ཁྱེད་ལ་སྨན་པའི་རྒྱུ་དྲུག་ལྡན་པ་དང་། །གཏད་པའི་སྣོད་
དང་ལྡན་པར་ལེགས་མཐོང་ནས། ། སྙིང་བཞིན་གསོ་རིག་རྒྱུད་འདི་གཏད་པ་
ཡིན། །འདི་ནི་ཨུ་དུམ་ཝ་རའི་མེ་ཏོག་བཞིན། །ནོར་བུ་རིན་ཆེན་ལྟ་བུར་དགོས་
འདོད་འབྱུང་། །མཇལ་བར་གྱུར་པ་ཁྱོད་ཉིད་སྐལ་བ་བཟང་། ། སྨན་བླ་དྲང་
སྲོང་ཐུགས་རྗེས་ཟིན་པ་ཡིན། །སྔོན་གྱི་ལས་ཀྱི་སྨོན་ལམ་སད་པ་ཡིན། །ཆོས་
དང་བདག་པོ་ཕྲད་ཅིང་འཛོམས་པ་ཡིན། ། སྟོང་མཐུན་ཤོད་ལས་བུ་སློབ་ཤེས་
རྒྱུད་ཁྲོལ། །ཚིག་སྙན་སྒྲོགས་ལ་འགྲོ་རྣམས་སྤྲོ་བ་སྐྱེད། །གདམས་པ་གསོངས་
• 233 •



གསོ་རིག་རྒྱུད་བཞིའི་བླ་མ་བརྒྱུད་པའི་རྣམ་ཐར། །
ལ་ རང་གི་སྙིང་ནོར་བགྱིས། ། སྙིང་རྗེ་སྐྱེད་ལས་ཉམ་ཐག་སྐྱབས་མགོན་་་་་་
མཛོད། ། རྒྱུ་དྲུག་ཚོགས་པའི་སྐལ་ལྡན་བྱུང་སྲིད་ན། ། གསེར་གཡུ་རྟ་ཁྲབ་་
མཉེས་པའི་ཡོན་འབུལ་ན། །བཀའ་རྒྱ་དམ་བཅའ་མནའ་དང་བཅས་པ་་་་
སྦྱིན། ། དེ་ལྟ་མིན་ན་མི་སྦྱིན་བཀའ་རྒྱ་བཏབ། །མི་ཉག་རོང་ཆུང་ཀོ་ཆུང་པ་
དང་ནི། །ལག་ཏུ་འགྲོ་བའི་རིགས་ལ་ཤིན་ཏུ་གསོངས། ། སྤོངས་ལ་འཕེལ་ན་
རྒྱལ་པོ་སྤུན་མང་འདྲ། །རྒྱལ་པོ་སྤུན་མང་མངའ་ཐང་བཅད་རིས་ཆུང་། ། སྟར་
ཡུ་ཤིང་ནས་ཤོར་བ་ཤིང་གི་གཤེད། །ཀུན་གྱིས་ཤེས་ན་མཁས་པ་སུ་ཡིས་བྱེད། །
དམ་ཚིག་མེད་པའི་སློབ་མ་གཡག་བདག་འདྲ། །རང་ལ་དགོས་པའི་ཚོང་ཐེབས་
གཅིག་ལོན་ན། །དེ་རྗེས་གཡག་ལ་ཤི་དང་མ་ཤི་མེད། །དེ་བཞིན་ཟས་ནོར་ངག་
འཇམ་བྲིད་མཁས་ཀྱིས། །གདམས་པ་ཐོབ་ནས་སློབ་དཔོན་རྒྱབ་ཏུ་བསྐྱུར། །
དམ་ཚིག་ཉམས་དང་མ་ཉམས་ཁོ་ལ་མེད། །དེ་ཕྱིར་དེ་འདྲའི་རིགས་ལ་ཤིན་ཏུ་
གསོངས། །བདག་གི་རྒྱ་ཡིས་ཇི་ལྟར་བཏབ་པ་བཞིན། །སྨན་བླ་དྲང་སྲོང་རང་
སེམས་སྤང་དུ་ཚུགས། །བཀའ་རྒྱུ་འདས་ན་འདི་ཕྱི་གཉིས་ཀ་བརླག། དམ་ཚིག་
ཐུབ་ན་སྙན་གྲགས་བསོད་ནམས་ཐོབ། །འདོད་དགུ་བསམ་པ་ཕུན་སུམ་ཚོགས་
པར་འགྱུར། །བདག་གིས་རྒྱུད་འདི་ཁྱོད་ལ་གཏད་པ་ཡིས། །གསོ་བ་རིག་པའི་
མཆོག་འདི་མགོ་ཐོན་ནས། །འཛམ་གླིང་མཛེས་བྱས་རྐང་གཉིས་དཔལ་གྱུར་
ཤོག།དེ་ལས་དམིགས་མེད་དགེ་བ་གང་བྱུང་བ། །མཐའ་ཡས་སེམས་ཅན་རྣམས་
ཀྱི་དོན་དུ་བསྔོ། །དང་པོ་དེ་ལྟར་གོང་མས་བདག་ལ་གདམས། །ཕྱིས་ནི་ཐུགས་
སྲས་སྟོན་པར་འདོན་པའི་ལོ། །སྲང་གཅིག་ཕུལ་བས་མཉེས་ཤིང་ཐུགས་ཚིམ་
ནས། །ད་ནི་ཅི་བདེར་སྤྱོད་ཅེས་བཀའ་རྒྱ་བཀྲོལ། །
ཨེ་མ་ཧོ། ད་ནི་མུན་ཁུང་སྒྲོན་མེ་གསལ་བ་བཞིན། །འགྲོ་ཀུན་རྨོངས་
• 234 •



གསོ་རིག་ཡིག་ཆ་ཉིང་བསྡུས།
པའི་ནད་ལས་གྲོལ་བར་ཤོག།
གསོ་བ་རིག་པའི་རྒྱུད་བཞིའི་རྣམ་ཐར་བཀའ་རྒྱ་མ་ཞེས་བྱ་བ་རུ་མཚམས་
ཀྱི་མཁས་གྲུབ་སུམ་པ་ཆེན་པོས་གྱིམ་ཕྱོགས་ཀྱི་འཚོ་བྱེད་གཞོན་ནུ་ལ་གསུང་
བགྲོས་སུ་མཛད་པའོ། །
• 235 •



པད་དཀར་ཆུན་པོའི་རིན་པོ་ཆེའི་བརྟག་ཐབས།
༄༅། །པད་དཀར་ཆུན་པོ་ནས་གསུངས་པའི་རིན་པོ་ཆེ་
བརྟག་ཐབས་བཞུགས་སོ། །
སློབ་དཔོན་ཧཱུཾ་ཆེན་ཀ་ར།
བླ་མ་ལྷར་བཅས་གཙུག་གི་ཡུལ་བསྟེན་ནས། །ས་དང་ཆུ་དང་འབྱུང་བའི་
སྙིང་པོ་སོགས། །སྐྱེ་འགྲོའི་བསོད་ནམས་ལས་གྲུབ་རྒྱན་གྱི་མཆོག། རིན་པོ་ཆེ་ཡི་
བྱེ་བྲག་འབྱུང་ཁུངས་ཀྱི། ། བཟང་ངན་བཅངས་པའི་ ཕན་ཡོན་ཁ་དོག་་་་་་
དབྱིབས། །མིང་གི་རྣམ་གྲངས་བརྟག་པའི་རབ་དབྱེ་བཤད། ། །
རིན་ཆེན་གཙོ་བོ་རྡོ་རྗེ་ཕ་ལམ་སྟེ། །དེ་ནི་རྒྱ་མཚོ་དག་ལས་འབྱུང་ཞེས་
ཐོས། །དབྱིབས་ནི་རྒྱང་མའི་མདེའུ་ལྟ་བུ་སྟེ། །བྱེ་སྒོང་མ་ངེས་དབྱིབས་ཀྱང་
འབྱུང་བ་སྲིད། །རྒྱུ་ནི་ངོ་བོ་རྡོ་ཤེལ་ཡིན་པ་ལ། །ཅུང་ཟད་དམར་སེར་ཤིན་ཏུ་
དྭངས་པ་ཡི། །རྒྱང་བལྟས་ཉི་འོད་ཕོག་ཚེ་མུ་ཏིག་འདྲ། ། ཆེ་ཆུང་ངེས་པ་མེད་
ཅིང་སྣ་ཚོགས་འབྱུང༌། །དེ་ཉིད་ཕ་ལམ་ཡིན་མིན་བརྟག་པ་ནི། །རྡོ་ཤེལ་འཇམ་
པོའི་ངོས་ལ་འབུད་བྱེད་པས། །རི་མོ་འབྱུང་བ་ཤིན་ཏུ་བཟང་བ་སྟེ། །འདྲེད་
པར་མི་བྱེད་ཅུང་ཟད་འཛིན་ན་ངན། །འདི་ནི་རིན་ཆེན་ཀུན་གྱི་གཙོ་བོ་ཡིན། །
འདི་ཡིས་འཇོམས་པར་མི་ནུས་རིན་ཆེན་མེད། །ལུས་ལ་བཅངས་ན་ཀླུ་ཡི་དུག་
རྣམས་སེལ། །
རྡོ་ཤེལ་རྒྱུ་ལ་ནམ་མཁའི་ཁ་དོག་ཅན། ། སྔོན་པོར་འདུག་ན་ཨིནྡྲ་ནཱི་ལ་
• 236 •



གསོ་རིག་ཡིག་ཆ་ཉིང་བསྡུས།
སྟེ། །སྔོ་སྐྱར་འདུག་ན་ཨན་ད་རྙིལ་དུ་འདོགས། །མཚལ་མདོག་པདྨ་རཱ་ག་ཞེས་
ཟེར་ཞིང་། །རྒྱ་སྐྱེགས་མདོག་མཚུངས་རིན་ཆེན་ནལ་ཞེས་བྱ། །ལྗང་ཁུ་མདོག་
ཅན་མར་གད་ཏ་ཡིན་ནོ། ། ལྗང་སྔོན་དྭངས་པ་མཐོན་ཀའི་མིང་དུ་བརྗོད། །
སེར་སྐྱའི་ཁ་དོག་ཀེ་ཀེ་རུ་ཞེས་གྲགས། ། ཆུ་ཡི་མདོག་ཅན་ཤིན་ཏུ་དྭངས་པ་
ལ། །ནམ་མཁའི་ཁ་དོག་གིས་སྒྱུར་བཻཌཱུརྱ། །དཀར་དྭངས་ཆུ་འཁྱག་འདྲ་བ་རྡོ་
ཤེལ་ཡིན། །འདི་རྣམས་རྒྱུ་ཡི་ངོ་བོ་ཤེལ་དུ་མཚུངས། ། ཕལ་ཆེར་རྒྱ་མཚོའི་ཆུ་ལ་
འབྱུང་འགྱུར་ཞིང་། །འགའ་ཞིག་ས་ཡི་ཁྲོད་ནས་འབྱུང་བའང་མཐོང་། །
ཨིནྡྲ་ནཱི་ལ་རི་བོ་བི་རུ་ཌ། ། དེ་ལས་འབྱུང་ཞེས་མཁས་པའི་ཚིག་ལས་་
ཐོས། །ཁ་དོག་སྔོ་འཚེར་དྭངས་པ་བཟང་བ་སྟེ། །མཁར་གོང་སྙིགས་མའི་ལྷད་
ཅན་འབྲིང་བ་ཡིན། །ཁ་དོག་ཅུང་ཟད་ནག་པ་ངན་པ་ཡིན། །དེ་ཡང་བཅོས་
མའི་ཤེལ་ནི་དྭངས་ཆུང་ཞིང་། ། སྙིགས་མ་དང་འདྲེས་ངེས་པར་ལྦུ་བ་ཡོང་། །
སོ་ཡིས་རེག་ན་སོ་སེག་རྩེ་བར་བྱེད། ། རིན་ཆེན་ དྭངས་ཤིང་འདི་ནི་ལྕི་ ལ་་་
ཡང་། །སོ་ཡི་བཟུང་ན་འཁྱིལ་ཞིང་འདྲེད་པར་འགྱུར། །འོན་ཀྱང་ལེགས་པར་
བརྟག་ཚེ་ནོར་མི་སྲིད། །རྡོ་ཤེལ་ཀུན་ནས་འབྱུང་བས་ཕལ་བ་ཡིན། །
བཻཌཱུརྨ་ནི་དཀོན་ཞིང་གཅེས་སུ་བརྗོད། །རིན་ཆེན་གཞན་རྣམས་བཟང་
མཉམ་གོང་ཁྱད་མེད། །དེ་རྣམས་རྡོ་ཡི་དྭངས་མའི་རིན་ཆེན་ཡིན། །བཅངས་
པའི་མཐུ་ཡིས་རིག་པ་འཕེལ་བར་འགྱུར། ། རྒྱུ་ནི་ངོ་བོ་ལུགས་རིགས་རིན་ཆེན་
ལས། །སེར་པོར་བྱུང་ན་གསེར་ཞེས་མིང་དུ་འདོགས། །དཀར་དྭངས་མདོག་
ཅན་དངུལ་ཞེས་བརྗོད་བྱ་ཡིན། །སེར་སྐྱའི་ཁ་དོག་ར་གན་ཞེས་གདགས་སོ། །
དམར་པོ་ཟངས་ཡིན་སྔོན་པོ་ལྕགས་ཞེས་ཟེར། ། སྐྱ་ཉིལ་གཤའ་ཚེ་སྔོ་སྐྱ་ཞ་ནེ་
དཀར། །སྔོ་ནག་ཞ་ནེ་ནག་པོ་ཞེས་བྱའོ། །
• 237 •



པད་དཀར་ཆུན་པོའི་རིན་པོ་ཆེའི་བརྟག་ཐབས།
དེ་ཡང་སྤྱི་ཡི་བརྟག་པ་ཡིན་མོད་ཀྱི། ། ཞིབ་པར་ཕྱེ་ན་གསེར་གྱི་བྱེ་བྲག་
ལ། །གསེར་མདོག་གཞན་གྱིས་བསྒྱུར་ཚེ་མདངས་འཕྲོག་ཅིང་། །མཉེན་གྱོང་
སྲ་ཚེ་(པྲ་ཚིལ)འདྲ་ན་ཆུ་བོའི་གསེར། །དམར་ཞིང་གྱོང་པ་ཁམས་ཀྱི་སྤོ་འབོར་།
གསེར། ། སྔོ་ཞིང་མཉེན་པ་སྟོད་ནས་གུ་ལང་གསེར། །ནག་ཅིང་འཇམ་མཉེན་
འཇང་གི་གསེར་ནག་ཡིན། །སེར་ཞིང་མཉེན་གྱོང་རན་པ་བོད་གསེར་་་་་
ལགས། ། སྔོ་ཉིལ་ཤིན་ཏུ་གྱོང་པ་འཇང་གསེར་ཡིན། ། ཞིབ་པར་བྲིས་མི་ལངས་
པས་མདོ་ཙམ་བརྗོད། །བསྲེགས་བཅད་མདོག་མི་འགྱུར་ཞིང་མཉེན་པ་་་་་
བཟང༌། །བསྲེགས་ནས་དམར་བརྡུངས་མི་འགས་གསེར་གྱི་མཆོག། བསྲེགས་ཚེ་
མདོག་(འགྱུར)གྲངས་བརྡུངས་དགོས་ན་འབྲིང་། །དེ་ལས་གཞན་པ་གསེར་གྱི་
ཐ་ཤལ་ཡིན། ། །
དངུལ་ལའང་དེས་མཚོན་འོན་ཀྱང་གཡའ་ཕྲལ་ནས། ། ཕྱིས་རྟིང་ཞག་
གིས་ཕོག་ཚེ་དཀར་ན་བཟང་། །སེར་ན་ར་གན་དམར་ན་ཟངས་ལྷད་ཡོད། །
མདོག་ནག་ཚ་བརྡུངས་དགོས་ན་ལི་འདྲེས་ཡོད། ། དངུལ་གྱི་བྱེ་བྲག་རྒྱུ་དངུལ་
འོ་མའི་མདོག། གུ་རུམ་དཀར་དང་གྱོང་ལ་ལྷད་མེད་དྭངས། །འཇང་དངུལ་སྔོ་
སྐྱ་གཞན་ཡང་བྱེ་བྲག་མང་། །ཤིང་ཁ་མ་ནི་དངུལ་རིགས་ཟུར་པ་ཡིན། །ཤིང་
དུ་བཟང་པོ་མ་འདོགས་རྒྱུ་ཡི་སྐད། ། ར་གན་དག་པ་བྱུང་ན་ གསེར་མདོག་་
དང༌། །ཟངས་རག་རྡོ་བྱུང་བ་ཡི་བཅོས་མ་གཉིས། །མདོག་ལེགས་མཉེན་ཞིང་
ཚ་བརྡུངས་རྒྱབ་ན་བཟང་། །དེ་ལས་གཞན་པ་ཕོ་རག་ངན་པར་བརྗོད། །
ཟངས་ཀྱི་བྱེ་བྲག་ཁྲུ་མ་ཆར་མ་གཉིས། ། བཙོ་ཁ་མི་འདྲ་མ་དང་བཞི་རུ་
བཤད། །བཟང་ངན་བརྟག་པ་ར་གན་དག་དང་མཚུངས། །
ལྕགས་ཀྱི་རབ་ནི་རི་མོ་ཤ་སྤུ་འདྲ། ། ཞིབ་པར་ལྟས་ཚེ་ཁ་དོག་དམར་པོ་
• 238 •



གསོ་རིག་ཡིག་ཆ་ཉིང་བསྡུས།
འདྲ། །འདི་ལ་མཐིང་རྡོ་ཞེས་བྱ་སྟོད་ནས་འབྱུང༌། །རི་མོ་སྲིན་གྱི་གཟུགས་འདྲ་
དཀར་ཞིང་སྔོ། །ཞིབ་རྩིང་དབྱེ་བས་ཕོ་ཤེལ་མོ་ཤེལ་འབྱེད། །འདི་ནི་མོན་དང་
རྒྱ་ཧོར་སྟོད་ཀུན་ནས། །འབྱུང་ཞིང་རྒྱུ་ནི་ལྕགས་དངུལ་རྡོ་འདྲེས་ཟེར། །ཞིབ་
ཅིང་ལེགས་ན་ཤེལ་རྡོ་བཟང་པོ་སྟེ། །རྩིང་ཞིང་མི་གསལ་ལུག་ཤེལ་ངན་པའོ། །
གཞན་ཡང་སྐྱ་ལྕགས་མཁྲེགས་ཤིང་ངར་དང་ལྡན། །བོད་ལྕགས་མདོག་དཀར་
ཀོང་ལྕགས་གྱོང་ཤིང་སྒྲོན། ། ཁམས་ལྕགས་ངར་ཆེ་རྒྱ་ལྕགས་རྣོ་ཞིང་མཉེན། །
དབྱེ་བ་མང་ཕྱིར་འདིར་ནི་བརྗོད་མི་ལང་། ། བཟང་ངན་སོ་སོའི་དགོངས་པ་
དང་བསྟུན་མཛོད། །གཤའ་དཀར་ཚིགས་མ་ཅན་དེ་ངན་པ་སྟེ། །ཞུས་ཀྱི་ངར་
ལ་གསེར་ མདོག་འབྱུང་ན་བཟང་། ། ཞ་ནེ་ ས་དང་མ་འདྲེས་བཟང་བར་་་་་
བཤད། །དེ་ལྟར་ལྕགས(དང་)རིན་ཆེན་བརྟག་པར་མཛོད། །
ད་ནི་རྡོ་རིགས་རྙིང་མའི་རིན་ཆེན་བཤད། ། རྒྱུ་ནི་གཟི་ལས་གྲུབ་ཅིང་
མཁྲེགས་པ་ལ། །དམར་ཁྲར་འདུག་ན་མ་ན་ཧུ་ཞེས་ཟེར། །རྒྱ་ཡི་སྐད་ཡིན་
བསྒྱུར་ན་རྟ་ཀླད་འདྲ། །དཀར་པོ་ཤ་སྟག་ཡང་ཊིའུ་ཞེས་སུ་འདོགས། །དེ་ཉིད་
བསྒྱུར་བས་ལུག་གི་ཚིལ་བུར་འགྱུར། །ཁྲ་བོ་ཁ་དོག་སྣ་ཚོགས་རི་མོ་ཅན། །ད་
ལྟ་བོད་ཡུལ་འདི་ན་གཟི་ཞེས་ཟེར། །འདི་ཡི་རིགས་ལ་ ཁ་དོག་སྣ་ ཚོགས་་་་་
འབྱུང་། །དེ་ཕྱིར་མིང་འདོགས་མི་ལངས་གཟི་རིགས་བསྡུ། །ཟླུམ་པོའི་དཀྱིལ་
ནས་སྔོ་ནག་མཁྲེགས་ཤིང་སྣུམ། །སྲབ་སར་བལྟས་ན་ལྗང་ནག་འོད་སྣང་བ། །
འདི་ལ་དབྱིག་ཅེས་ཟེར་ཏེ་མོད་གྱུར་ཡང་། ། གོང་ཐང་དབྱེ་བ་མ་ན་ཧུ་དང་
མཚུངས། །འདི་ཡིས་མཚོན་གྱི་ངར་སྐྱེད་བརྡར་གྱི་མཆོག། འདི་རྣམས་རྙིང་མའི་
རིན་པོ་ཆེ་འདོགས་སོ། །
གཞན་ཡང་སྤུར་ལེན་རིན་ཆེན་རྡོ་ཡི་རིགས། །སེར་དྭངས་ཁ་ཆེ་འབྲི་ལིའི་
• 239 •



པད་དཀར་ཆུན་པོའི་རིན་པོ་ཆེའི་བརྟག་ཐབས།
ཡུལ་ནས་འབྱུང༌། །དམར་ནག་མངའ་རིས་ཕྲོམ་དང་རྒྱ་མཚོ་ནས། །དཀར་སྐྱ་
བོན་དང་སོག་པོའི་ལག་ནས་འོང་། །མདོག་དཀར་དྲི་དང་ལྡན་པ་ཀུན་ནས་
འབྱུང༌། །ཁ་ཅིག་འདི་ཡི་མིང་ལ་སྤོས་ཤེལ་ཟེར། །སོ་སོར་བྱེད་ཀྱང་རྒྱུ་ལ་ཁྱད་
པར་མེད། །ཅི་ཡི་ཕྱིར་ན་འདྲེས་མའང་འབྱུང་བས་སོ། །འདི་ཡི་རིགས་ཀུན་
བདུག་སྤོས་དྲི་ངད་ལྡན། །ལྕི་ཡང་སོ་མི་འཛིན་ཅིང་སྙི་བ་ཡིན། །འདི་ལའང་
བཅོས་མ་འབྱུང་སྟེ་ག་བུར་དང༌། ། སྤོས་དཀར་(དག་)ལས་བགྱིས་ཏེ་ལྷུ་བ་
ཡོང་། ། ལྷུན་གྲུབ་དེ་ལ་ལྦུ་བ་མི་འབྱུང་སྟེ། །འོན་ཀྱང་འདི་ཡི་བྱེ་བྲག་ཕྱེད་པ་
དཀའ། །ཕལ་ཆེར་ཕྱི་ཡི་རྒྱ་མཚོ་ལས་འབྱུང་ཞིང༌། །གཞན་ཡང་འདམ་དང་ཆུ་
ཕྲན་དག་ལ་འོང་། །ངོ་བོ་ས་ཆུའི་དྭངས་མའི་བཅུད་བསྡུས་པའི། །ཞག་རྩི་རིམ་
པར་ཆགས་ལས་གྲུབ་པ་སྟེ། །འདིའི་དཀྱིལ་དུ་སྦྲང་བུ་ཉེའུ་སོགས། །ཆུ་ཡི་སྲོག་
ཆགས་ ཤི་བའང་ (གསལ་བར་）མཐོང་། ། དཀར་མདངས་དྲི་དང་ལྡན་པ་་་
མཆོག་ཡིན་ནོ། ། དྭངས་ཤིང་མཁྲེགས་ན་རྡོ་དང་འདྲེས་ཏེ་ངན། ། བཅངས་
པའི་ཡོན་ཏན་གཟའ་ནད་མིག་ནད་དང་། །རྟས་བརྡབས་མགོ་སྐྱོན་ལ་སོགས་
ཕན་ཞེས་ཟེར། །
ཆུ་ལས་འབྱུང་བའི་རིན་ཆེན་མུ་ཏིག་ནི། །སྲོག་ཆགས་སྤང་རྩི་ཞེས་པ་ཉ་
ཕྱིས་འདྲ། །དེ་ཡི་ནང་ལྟོ་ལས་གྲུབ་ཁ་དོག་ནི། །ངང་སེར་དམར་དྭངས་སྐྱ་འོད་
མེད་པ་དང་། །སྔོ་དྭངས་དངུལ་ཆུའི་མདོག་ཅན་མང་དུ་འབྱུང་། །དབྱིབས་ལ་
ངེས་པ་མེད་དོ་སྣ་ཚོགས་འབྱུང་། །སོག་པོ་མོན་དང་རྒྱ་ཧོར་ཡུལ་ཀུན་ནས། །
མདོག་དབྱིབས་སྣ་ཚོགས་འབྱུང་བར་ཁོ་བོས་རིག།ཁ་ཅིག་སྟོད་ཀྱི་མུ་ཏིག་བཟང་
ཟེར་ཀྱང་། །འདི་ལ་ངེས་པ་མེད་ཅིང་གང་ཡང་སྲིད། །མདོར་ན་བཟོ་ལེགས་ཡ་
ཡོ་སྤང་བ་དང་། །ཆེ་ཞིང་འོད་ཟེར་འཕྲོ་བ་བཟང་བ་ཡིན། ། དཔེར་ན་བཟང་
• 240 •



གསོ་རིག་ཡིག་ཆ་ཉིང་བསྡུས།
ཟེར་དེ་ལྟར་གྲགས་ན་ཡང་། །དེ་ལ་ཕན་ཡོན་མ་མཐོང་མཛེས་སྡུག་མཆོག། འདི་
ཡི་ཕྲེང་བས་སྐྱེ་དགུའི་ཚེ་བསྲིང་བར། ། རྡོ་རྗེ་ཐེག་པའི་རྒྱུད་ལས་མང་དུ་
གསུངས། །ཐ་མ་ཞེས་གྲགས་སྟོད་ཀྱི་སོག་ནག་དང་། ། རྒྱུ་ཡི་ཐ་མ་གྲུ་གུའི་ཡུལ་
ནས་འབྱུང་། ། དབྱིབས་ལེགས་ངང་སེར་དེ་ལ་མིང་འདོགས་ཀྱི། ། གཞན་་་་་
ལའང་འབྱུང་བས་འདི་ཡི་རིགས་མི་ཕྱེད། །
རིན་ཆེན་བྱུ་རུ་མཚོ་འགྲམ་བྱེ་མའི་ཤིང་། །རྩ་བ་དཀར་ཞིང་ཉི་མས་སྨིན་
པ་དམར། །གསར་པའི་དུས་ན་ཚོས་ཀྱིས་སྒྱུར་བའང་ཡོད། །བྱི་བའི་ར་ཡིན་
འགའ་ཞིག་གླེང་ན་ཡང་། །འདི་ནི་ཤིང་གི་རིགས་ཡིན་བྱེ་ཐང་ལས། ། སྡོང་པོ་
ཡལ་གའི་ཚུལ་བཅས་སྣ་ཚོགས་འབྱུང༌། །ས་མཚམས་ རྩ་བར་ས་རྡོ་བྱེ་མ་་་་་
དང༌། ། འདྲེས་པར་ཡོད་ཅིང་སྟོད་སྨད་སོག་མོན་སོགས། །མཐའ་བཞི་ཀུན་
ནས་འབྱུང་བའི་ནོར་བུ་ཡིན། །བཟང་ངན་ཁ་དོག་དབྱེ་བ་དམར་ན་མཆོག།
འདི་ཡི་ཕྲེང་བས་ཟས་གོས་འཕེལ་བར་འགྱུར། །
མུ་མེན་བྲག་དང་ཆུ་ཆེན་རི་ལས་འབྱུང་། །ཟངས་གཡའི་ནུས་པས་མཐིང་
སྤང་འབྱུང་བ་ལྟར། །གསེར་གྱི་ནུས་པས་མུ་མེན་རྡོ་གྲུབ་སྟེ། ། སྔོ་ནག་སྔོ་སྐྱ་
མཐིང་མདོག་སྣ་ཚོགས་འབྱུང་། ། ཕྱོགས་མཐའ་ཀུན་ནས་འབྱུང་སྟེ་ཤིན་ཏུ་་
མོད། །མདོག་ལེགས་གསེར་དང་འདྲེས་པ་མུ་མེན་མཆོག། མཁར་གོང་ཅན་ནི་
ངན་པའི་རིགས་སུ་བསྡུ། །དེ་ཡི་ཕྲེང་བས་སྟོབས་དང་ཚེ་འཕེལ་བྱེད། །མཆོག་
ཏུ་མཛེ་ནད་ཅན་ལ་ཤིན་ཏུ་ཕན། །
གཡུ་ཡི་རིགས་ནི་རིན་ཆེན་རྡོ་ཡི་རིགས། །དྲུག་དཀར་དྲུག་དམར་བར་
གཡུ་གཡུ་སྔོན་སོགས། །ཁ་དོག་སྣ་ཚོགས་འབྱུང་སྟེ་སྟོད་ཧོར་དང་། །ཕལ་ཆེར་
གྲུ་གུའི་ཡུལ་ནས་འབྱུང་ཞེས་གྲགས། །རེ་རེ་ཙམ་ནི་བོད་ཁམས་ཡུལ་ཀུན་གྱི། །
• 241 •



པད་དཀར་ཆུན་པོའི་རིན་པོ་ཆེའི་བརྟག་ཐབས།
རི་དང་ས་ལ་འབྱུང་བ་མཐོང་བའི་ཕྱིར། །འདི་ནི་རིན་ཆེན་མ་ཡིན་བརྗོད་ན་
ཡང་། ། ཁ་དོག་མཛེས་སྡུག་ལྡན་ཕྱིར་རིགས་སུའང་བསྡུ། ། འཚེར་ཞིང་་་་་་
མཁྲེགས་ན་བཟང་པོ་གཞན་དུ་མིན། །
ལིག་བུ་མིག་ནི་ངོ་བོ་རྡོ་ཡིན་ཞིང་། །དམར་སེར་སྔོ་ལྗང་འདྲེས་པས་མིག་
གི་རྒྱན། །སྙི་ཞིང་ལྗིད་ཡང་ལ་རིལ་འདྲ་ན་བཟང་། །དྭངས་ཤིང་མཁྲེགས་ན་རྒྱ་
ཡི་བཟོ་མ་ཡིན། །འདི་ནི་ཆུ་ལས་འོང་བའི་རིན་པོ་ཆེ། ། རྔ་ཡབ་གླིང་ནས་ཤང་
ཤང་མང་དུ་ཁྱེར། །ཨུ་རྒྱན་སྲིན་ཡུལ་རྣམས་སུ་ཚོང་སྤྲད་པས། །དེ་ལས་ཕྱོགས་
བཅུར་བརྒྱུད་དེ་བྱུང་བ་ལ། ། རྒྱ་གར་མོན་དང་རྒྱ་ནག་ཡུལ་དུ་འོང༌། །ད་ལྟ་
དཀར་གྱི་ཁྲ་མེན་ཞེས་སུ་གྲགས། །འདི་ཡི་ནུས་པས་རྒྱུ་སྐར་གནོད་པ་བསྲུང་། །
ཁ་ཅིག་འདི་ནི་རིན་ཆེན་ཕུག་ཡིན་ཟེར། །ཁ་ཅིག་ཕུག་ནི་ལྕགས་རིགས་དམར་
སྐྱར་གླེང་། །ཁ་ཅིག་གཟི་རིགས་ཁ་དོག་ལྔ་ཚོགས་པ། །འདི་ཉིད་པུག་ཡིན་ཟེར་
ཏེ་བརྒལ་པར་བྱ། །
ཟི་ཁྱིམ་ཞེས་པ་ཟངས་རྙིང་གཡའ་ཆད་ཡིན། ། རྒྱ་ཡི་སྐད་ལ་སེར་སྨུག་
ཅེས་ཟེར་རོ། །མདོག་ནི་མཆིན་ཁ་ཕྱིས་ན་གཡའ་མེད་དེ། ། དེ་ལ་ཟི་ཁྱིམ་ཞེས་
འདོགས་ཟངས་ནག་ལ། ། མིང་འདོགས་བྱེད་ན་དེ་ནི་རྨོངས་པར་བརྗོད། །
ཡིན་མིན་བརྟག་ན་དུག་གི་ཆུ་བྱུགས་ཏེ། །འཇའ་ཚོན་འཆར་གྱི་ཟངས་ལ་དེ་ལྟ་
མིན། །འདི་ནི་ཤིན་ཏུ་དཀོན་ཞིང་གསེར་ལས་ལྷག།
དེ་ལྟར་རིན་ཆེན་བརྟག་པ་མདོར་བསྡུས་ཡིན། །ཞིབ་པར་སྨོས་ན་ཀུན་
རྫོབ་རྟེན་འབྲེལ་ལུགས། ། མདོག་དབྱིབས་སྣ་ཚོགས་འགྲུབ་ཅིང་བཤད་་་་
ལང་། ། ཕན་ཡོན་འདི་དག་ཐུབ་པས་གསུངས་པའི་ཕྱིར། །བསླུ་མེད་འདི་ལ་
དོན་གཉེར་གཅེས་སྤྲས་མཛོད། ། བློ་གསལ་མཁས་པའི་སྐྱེས་བུས་འདི་མཐོང་
• 242 •



གསོ་རིག་ཡིག་ཆ་ཉིང་བསྡུས།
ཚེ། །ཕྱི་རོལ་དངོས་པོར་ནོར་རྫས་མཐོང་ཙམ་གྱིས། །རབ་འབྲིང་གསལ་བར་
བྱེད་ལ་རྨོངས་མི་འགྱུར། །ཤེས་ལྡན་རྣམས་ཀྱིས་འདི་ལ་སྤྲོ་བར་མཛོད། །ཚུལ་
འདི་མང་ཐོས་དགེ་སློང་ཧཱུྃ་ཀ་རས། ། ཤེས་བྱའི་གནས་ལ་ངལ་བ་མེད་པར་་
བྲིས། །ཕྱི་ནང་སྣོད་བཅུད་བློ་ཡི་སྤྱོད་ཡུལ་ལགས། །གནས་ལུགས་རིག་པས་
ལེགས་པར་རྟོགས་བྱས་ནས། །རིགས་དང་མི་རིགས་དེ་ཉིད་གཏན་ལ་ཕབ། །
མཁས་དང་བྱིས་པའི་ཚོགས་རྣམས་དགའ་བ་བསྐྱེད། ། ཕྲ་ཞིང་ཕྲ་བའི་གནས་
ཀྱང་རྟོགས་བྱའི་ཕྱིར། །རིན་ཆེན་དབྱིབས་དང་མིང་ནི་རྣམ་དབྱེ་བསྟན། །
ལེགས་པར་བཤད་པ་པདྨ་དཀར་པོའི་ཆུན་པོ་ལས་རིན་པོ་ཆེ་བརྟག་ཐབས་་
རྫོགས་སོ། ། ། ། །
རྒྱ་གར་པཎྜི་ཏའི་གདམས་པ། ། གོང་སྨན་ཆེན་པོའི་གསུང་རྒྱུན་ཏེ། །
རྒྱལ་ཁམས་ལྷ་རྗེའི་ཁྱད་ཆོས་འདིས། །སྐལ་ལྡན་བུ་ཚས་འགྲོ་དོན་གྱིས། །
ས་མ་ཡ། །རྒྱ་རྒྱ་རྒྱུ། །
• 243 •



སྲོག་རླུང་གི་བཅོས་ཚུལ་ཕན་བདེའི་དོ་ཤུལ།
༄༅། །སྲོག་རླུང་གི་བཅོས་ཚུལ་ཕན་བདེའི་དོ་ཤལ་
ཞེས་བྱ་བ་བཞུགས་སོ། །
འཇམ་དབྱངས་མཁྱེན་བརྩེ་དབང་པོ།
༄༅། །ན་མོ་གུ་རུ་བྷེ་ཥ་ཛཱི།
མཚན་སྙན་ཟླ་ཤེལ་གསར་པ་བཞུ་བའི་རྒྱུན། །
ཐོས་འཛིན་ཀུན་ནྡའི་འཇོ་སྒེག་གིས་བཏུད་པས། །
དུག་གསུམ་གདུང་བ་རིང་བཅིལ་ཕན་དང་བདེའི། །
ལང་ཚོ་གསར་དུ་བཞད་དེས་ཤིས་པ་སྐྱོངས། །
སྲོག་རླུང་ནད་ལ་རྒྱུ་རྐྱེན་བརྟག་ཚུལ་དང་། །བཅོས་ཐབས་རྗེས་གཅོད་རྣམ་པ་
ལྔ་ཡིས་བསྟན། །
རྒྱུ་ནི་མ་རིག་ལས་བྱུང་འདོད་ཆགས་ཀྱིས། །བསྐྱེད་པའི་རླུང་ནད་ཐ་མལ་
གནས་པ་ཉིད། །
སློང་རྐྱེན་མྱ་ངན་སེམས་ལས་མི་སྙན་གཏམ། ། མཚན་གཉིད་མེད་དང་
འཇིགས་པའི་བྱ་སྤྱོད་སོགས། ། ཡིད་ལ་འཁྲུགས་པ་སྟེར་བའི་ཕྱོགས་ཀུན་་་་་
དང༌། ། ཁྱད་པར་འབྱུང་གདོན་སྤྱི་དང་རྒྱལ་པོ་ཡིས། ། རྒྱབ་བརྟེན་བྱས་ནས་
མངོན་ཚུལ་སྣ་ཚོགས་སྟོན། །
རྟགས་ནི་རྩ་རྒྱུད་སྟོང་ཞིང་རྐྱལ་བ་ལ། ། སྐད་ཅིག་ཙམ་ཡང་མི་གནས་
• 244 •



གསོ་རིག་ཡིག་ཆ་ཉིང་བསྡུས།
འགྱུར་ལྡོག་མང་། ། ཆུ་མདོག་སྔོ་ཞིང་ཅུང་ཟད་དམར་བའི་མདངས། ། སྒྲ་་་
བཅས་ཝུ་བ་མྱུར་ཡལ་ཁྱད་པར་དུ། ། དབུས་སུ་མེ་ཏོག་སྲན་ཙམ་རྒྱུན་དུ་་་་
འབྱུང༌། ། དྲི་བ་ཟས་རྩུབ་སྨྱུང་དང་གཏམ་གྱིས་སློང་། ། ཡིད་མི་བདེ་ཞིང་རྒྱུ་
མེད་འཇིགས་སྐྲག་འཆར། ། གཉིད་ཆུང་ལུས་འདར་རྨི་ལམ་ཟ་ཟི་མང་། །
དབུགས་སྡུད་འབྱིན་པར་དཀའ་ཞིང་རྡུལ་མང་འབྱུང་། །
བཅོས་ཐབས་སྨན་སྔགས་ཟས་སྤྱོད་རྣམ་པ་བཞི། །
དང་པོ་སྒ་སྐྱ་ཛཱ་ཏི་ཁ་རུ་ཚྭ། །གོ་སྙོད་ལི་ཤི་ཤིང་ཀུན་པི་པི་ལིང་། །རུས་
བཅུད་རྣམ་གསུམ་ཚད་ལྡན་སྦྱར་བ་ཉིད། །གར་ཆང་གདུས་ཐང་དགོང་དང་ཐོ་
རེངས་དུས། །རིམ་པར་ཆ་བསྐྱེད་བཏང་ལ་རྡུལ་མང་དབྱུང་། །
ཡང་ན་ས་དང་ཤིང་ཀུན་གསང་བའི་སྨན། ། གདུས་ཐང་ཁ་རུ་ཚྭ་བཏབ་
རླུང་དུས་བསྟེན། །དེ་རྗེས་ཕྱེ་མའི་སྦྱོར་བ་ཨ་གར་དང་། །ཛཱ་ཏི་སྙིང་ཞོ་ཅུ་གང་
སྤོས་དཀར་དང༌། ། རུ་རྟ་ཨ་རུ་སྦྱར་བ་བརྒྱུད་པ་ཡིན （ཕྱི་རྒྱུད་ཀྱི་ཨ་གར་བརྒྱད་
པ། །དེ་སྟེང་ལི་ཤི་ཤ་ཆེན་ཤིང་ཀུན་བསྣན། ། སྲོག་འཛིན་བཅུ་གཅིག་ཞེས་
(ཅེས)གྲགས་ནུ་འགྱིང་དང་། ། སྙིང་ག་རྩིབ་ལོགས་གཟེར་ཆེན་དབུགས་མི་
ཐོན། །དེ་སོགས་སྟོད་གཟེར་སྨྱོ་ལྐུགས་ནད་ལ་བསྔགས། །་ །
ཡང་ན་ཙན་དན་གི་ཝང་ལི་ཤི་དང་། །བསེ་ཡབ་གུར་གུམ་མ་ནུ་རི་བོང་
སྙིང་། །བསེ་རུ་ཉ་ཕྱིས་གོ་བྱི་འབྲི་ཏ་དང་། །སྐྱུ་རུ་བསྣན་པའི་ཉི་ཤུའི་སྦྱོར་བ་
འདིས། ། རླུང་ཁྲག་འཐབ་དང་གཟའ་ནད་ རྩ་དཀར་རིགས། ། དྷུ་ཏིར་རླུང་
ཞུགས་སྨྱོ་འབོག་བརྒྱལ་བ་དང་། ། ཡན་ལག་རེངས་དང་ཞ་སྦྲིད་གཟེར་་་་
སོགས། །གསོ་དཀའི་ནད་རྣམས་སེལ་བའི་བདུད་རྩི་ཡིན། །
ཤིན་ཏུ་གཟེར་ཆེ་ཨ་གར་སྙིང་ཞོ་ཤ །ཙན་དན་དཀར་དམར་ཛཱ་ཏི་སྲོ་ལོ་
• 245 •



སྲོག་རླུང་གི་བཅོས་ཚུལ་ཕན་བདེའི་དོ་ཤལ།
དཀར། །ཅུ་གང་གུར་གུམ་སྦྱོར་བའི་ཕྱེ་མ་བསྟེན(སྦྱོར་སྡེ་འདི་ལ་དྲང་སྲོང་ཨར་
བརྒྱད་ཟེར། །
གཞན་ཡང་ཀོ་བྱི་རུ་རྟ་ཨ་གར་ནག། ཅུ་གར་གུར་གུམ་གསེར་མདོག་སྤོས་
དཀར་སྦྱར། །བདུན་པའི་སྦྱོར་བས་ཁྲག་ངན་སྟོད་རྒྱུས་དང་། ། དབུགས་་་་་
འཐུམ་འགྲམས་འཁྲུགས་སྟོད་གཟེར་ནད་ལ་བསྔགས། །
ཡང་ན་ཀོ་བྱི་གསེར་མདོག་ཨ་གར་ནག། ཅུ་གང་རུ་རྟ་སྤོས་དཀར་ཛཱ་ཏི་
སྦྱར། ། ཆང་གིས་ཕུལ་བཏང་དཔུང་མིག་སྒྲོག་རུས་གཟེར། ། ངན་ཁྲག་ སྟོད་
འཕེལ་ཤིན་ཏུ་ཟུག་པ་སེལ། །
དེ་སྟེང་གཟེར་འཇོམས་སྙིང་ཞོ་སྒང་ཐོག་འབྲུ། ། ཏང་ཀུན་ཤ་ཆེན་ལི་ཤི་
ཁ་རུ་ཚྭ། །རི་བོང་ཙིཏྟ་བསྣན་པའི་བཅོ་ལྔ་པས། །སྙིང་རླུང་གཉིད་ཆེ་སྨྱོ་འབོག་
བརྒྱལ་བ་དང་། ། མགོ་གཟེར་གཟའ་ནད་སྙིང་ལ་བབ་པའང་སེལ། །
ཛཱ་ཏི་ཨ་རུ་སྤོས་དཀར་ཨ་གར་ནག། གི་ཝཾ་ཤིང་ཀུན་བཟང་དྲུག་ཙན་དན་
གཉིས། ། བར་སྐྱུར་སྙི་(སྙིང་)ཞོ་གོ་སྙོད་ལི་ག་དུར། །སེང་ལྡེང་སྒོག་སྐྱ་ནུས་
བསྲེག་ཕྱེ་མ་ནི། །དགོངས་དང་ཐོ་རེངས་ཆང་གིས་ཕུལ་ལ་བཏང་། །སྙིང་སྲོག་
གཟེར་ནད་ཀུན་གྱི་གཉེན་པོ་སྟེ། ། འཕགས་ཡུལ་པཎ་ཆེན་བི་མ་མི་ཏྲའི་་་་་
ལུགས། །
ལི་ཤི་ཛཱ་ཏི་གུ་གུལ་ཨ་གར་ནག། སྙིང་ཞོ་རུ་རྟ་གེ་སར་སྤོས་དཀར་དང་། །
ཅུ་གང་ཤུ་དག་གི་ཝཾ་ཙན་དན་དམར། །ཤ་ཆེན་ལན་ཚྭ་ས་སྐྱ་པི་པི་ལིང་། །ཤིང་
དྲིལ་མེ་ཏོག་སྦྱར་བའི་སྨན་མཆོག་འདི། །སྲོག་རླུང་འཇོམས་པའི་རྡོ་རྗེ་ཞེས་བྱ་
སྟེ། །གྲིབ་གདོན་རྒྱུ་ལས་བྱུང་བའི་རིགས་ཀུན་འཇོམས། ། ཚབས་ཆེ་རི་བོང་
ཙིཏྟ་བསྣན་པ་བསྔགས། །
• 246 •



གསོ་རིག་ཡིག་ཆ་ཉིང་བསྡུས།
གུ་གུལ་ལི་ཤི་སྙིང་ཞོ་ཙན་དན་གཉིས། ། ཛཱ་ཏི་ ཨར་ནག་སྤོས་དཀར་གེ་
སར་གསུམ། །ཅུ་གུར་རུ་རྟ་གི་ཝཾ་གླ་རྩི་དང་། །འབྲས་གསུམ་གསང་སྨན་ཀ་ར་
སྦྱར་བ་ཡིས། ། སྙིང་ཚད་སྙིང་གཟེར་སྨྱོ་འབོག་ཚོགས་《སྦྱོར་སྡེ་འདི་ཨོ་རྒྱན་བདེ་
ཆེན་གླིང་པའི་གཏེར་མ་ནས་བྱུང་)ཀུན་སེལ། །
ཁྱད་པར་རིལ་བུའི་སྦྱོར་བ་ཟབ་མོ་སྦྱོར་སྡེ་འདི་ལ་སེམས་ཀྱི་བདེ་སྐྱིད་ཟེར）
ནི། ། མཁོལ་ཞོ་ཨར་ནག་ཛཱ་ཏི་ལི་ཤི་དང་། ། ཤིང་ཀུན་རུ་རྟ་སྙིང་ཞོ་ཚ་་་་
གསུམ། ། སྨན་ཆེན་འབྲི་ཚིལ་ཁ་རུ་ཚྭ་རྣམས་སྦྱར། ། ཚབས་ཆེ་རི་བོང་ཙིཏྟ་གྲི་
སྙིང་སོགས། ། སྙིང་སྣ་གང་འཛོམས་ཁ་ཚར་ལེགས་གདབ་སྟེ། །བུར་སྨུག་སྦྱར་
བ་རིལ་བུ་སྲན་ཙམ་དྲིལ། །ན་ཚོད་སྟོབས་དང་བསྟུན་ཏེ་དགོང་ཐོ་རེངས། །ཤ་
མར་བུར་རྙིང་ཆང་རྒན་གདུས་པས་དབུལ། ། ཕན་ཡོན་རླུང་ནད་སྤྱི་དང་ཁྱད་
པར་དུ། ། སྲོག་རྩར་རླུང་ཞུགས་ སྙིང་འཕྱོས་ཡིད་མི་བདེ། ། འཕྱོ་འདར་སྨྱོ་
ལྷུགས་ཀུན་ལ་བདུད་རྩིར་མཚུངས། །
ཨ་རུ་ཤ་ཆེན་ཚི་གུ་སྤངས་མ་བཞི། །དེ་དང་ལྗིད་མཉམ་ཤུ་དག་པི་པི་
ལིང་། །ལི་ཤི་རུ་རྟ་ཁ་རུ་ཚྭ་བཅས་པ། ། ཀུན་མཉམ་བི་ཥའི་རྩ་བ་དེ་ཀུན་་་་
དང་། །མཉམ་པའི་ཛཱ་ཏི་དེ་བཞིན་གསང་བའི་སྨན། །གཙོ་བོའི་ལྗིད་མཉམ་ལོ་
བརྒྱད་ཨེ་ ཀྲོ་ཡིས། །འདམ་བཏགས་བུར་སྨུག་གིས་གདུས་རིལ་བུར་དྲིལ། །
སྨན་ནད་ཐོན་ཙམ་དགོང་དང་ཐོ་རེངས་བསྟེན། ། སྙིང་སྲོག་ནད་རིགས་སྤྱི་དང་
བྱེ་བྲག་ཏུ། །སྨྱོ་འབོག་སེལ་བའི་བདུད་རྩི་དམ་པ་ཡིན། །
ཁྱད་པར་གསང་སྨན་རྒྱལ་པོ་གཙོ་བོ་ལ། །དངུལ་ཆུ་ཛཱ་ཏི་མུ་ཟི་བསྣན་པ་
ཉིད། །ལོ་བརྒྱད་མི་བསྐྱོད་པ་《དྲི་ཆུ་》ཡིས་འདམ་བཏགས་བྱ། །དེ་སྟེང་བཙན་
དུག་ཤིང་ཀུན་གེ་སར་དང་། ། ཞོ་ཤ་རི་བོང་ཏེ་ལོ་གཡག་རྒོད་སྙིང་། ། ཡུངས་
• 247 •



སྲོག་རླུང་གི་བཅོས་ཚུལ་ཕན་བདེའི་དོ་ཤལ།
ཀར་ཤུ་དག་གླ་རྩི་ཨ་རུ་ར། །རུ་རྟ་སྤོས་དཀར་སྒང་ཐོག་ཨ་གར་ནག། ཚེར་སྔོན་
གུལ་ནག་ཀོ་བྱི་ཁ་རུ་ཚྭ། །མངལ་ཁྲག་ནུས་ལྡན་རྣམ་སྣང་བཅས་པ་ཡིས། །སྦྱོར་
བ་ཉེར་ལྔའི་རིལ་བུ་ཚད་ལྡན་སྦྱར། །སྨན་ནད་ཐོན་ཙམ་ལན་འགའི་བར་དུ་
བཏང་། ། འདིས་ནི་གདོན་བྱེར་བགེགས་འདུལ་སྲོག་རླུང་འཇོམས། །ལུས་ཀྱི་
བཅུད་རྒྱས་རྣམ་རྟོག་བག་ལ་ཕེབས། །གཉིད་ཡེར་འགུག་ཅིང་ཁྲག་གིས་གཟེར་
སྟོབས་འབྲི། །ཁྱད་པར་སྟེང་འོག་འབྱུང་པོའི་གདོན་ཀུན་འཇོམས། །སྙན་རྒྱུད་
སྙིང་གི་ཐིག་ལེའི་མན་ངག་གོ །
ཡང་ན་ཨར་ནག་ཛཱ་ཏི་སྙིང་ཞོ་ཤ ། ཤིང་ཀུན་ཁ་རུ་ཚྭ་དང་སུག་སྨེལ་
རྣམས། །ཐུན་རེ་ལང་ཐང་རྩེ་ནི་ཉིས་འགྱུར་དང་། ། ཤ་ཆེན་མཐེབ་ཙམ་སྦྱར་
བའི་ཕྱེ་མ་ནི། །ནུ་ཞོས་རིལ་བུ་དྲིལ་ཏེ་ཆང་གིས་ཕུལ། །འདིས་ཀྱང་སྲོག་རླུང་
ནད་ཀུན་ངེས་པར་འཇོམས། །
ཁྱུང་སྟེང་གསང་སྨན་ཛཱ་ཏི་ལི་ཤི་བཅས། ། སྦྱོར་བའི་རིལ་བུ་གསང་སྟེ་
གཏོང་བ་ཡིས། །གདོན་སྟོབས་ཆེ་དང་གསོ་དཀའི་རིགས་ཀུན་སེལ། །
སྙིང་ཞོའི་སྨན་མར་ཤིང་ཐོག་རྒྱལ་པོ་ནི། །བརྒྱ་ཕྲག་གསུམ་མམ་མ་འབྱོར་
བཅུ་ཕྲག་ལྔ། །ཆུ་བྲེ་གསུམ་ལ་བྲེ་གང་བར་དུ་གདུས། །དྭངས་མ་ལེགས་བཞུར་
འབྲི་འོ་ཕུལ་དོ་དང༌། །མར་སྲང་བདུན་ཕྲག་རུས་སྣ་གདུས་པ་ཡིས། ། ཁུ་བ་
ཕུལ་གང་བུ་རམ་སྲང་དགུ་བཅས། །བཏབ་དཀྲུག་གར་སླ་ཞོ་ཙམ་སོང་བའི་
དུས། །སྤོས་དཀར་རུ་རྟ་སྒོག་སྐྱའི་ཐལ་བ་གསུམ། །ཤིང་ཀུན་ཏང་ཀུན་ཁ་རུ་ཚྭ་
དང་གསུམ། །བི་ཥ་དར་མའི་གྲི་སྙིང་ཚེར་སྔོན་གསུམ། །དབང་པོ་ལག་པ་ཤུག་
ཚེར་ཀོ་བྱི་གསུམ། །པི་པི་ལིང་དང་ཕོ་རིལ་བཅའ་སྒ་གསུམ། །གོ་སྙོད་ཀ་ར་
སྦྲང་རྩི་རྣམ་པ་གསུམ། །སྦྱར་བའི་རྒྱུད་རིགས་ཉི་ཤུ་རྩ་གཅིག་པོ། །གོང་དང་
• 248 •



གསོ་རིག་ཡིག་ཆ་ཉིང་བསྡུས།
བསྲེས་ཏེ་ཐོ་རེངས་དུས་སུ་བསྟེན། ། སྲོག་རླུང་ནད་ལ་སླེབས་ཆོག་བདུད་རྩི་
ཡིན། །
ཛཱ་ཏིའི་སྨན་མར་ཨ་རུའི་ཁུ་བ་ཉིད། །ལེགས་པར་བཞུས་ཏེ་འབྲི་མར་འོ་
མ་བསྲེ། །དེ་སྟེང་སྣ་མའི་འབྲས་བུ་ཁ་རུ་ཚྭ། ། ཤིང་ཀུན་སྦྱར་བའི་ཞིབ་བཏགས་
ཁ་ཚར་གདབ། །ཡུན་དུ་བསྟེན་པས་ནད་སེལ་བཅུད་ལེན་འགྱུར། །
གཞན་ཡང་གསང་སྔགས་ ཛྷ
1a @ 3la { L
འབྲུ་བཅུ་བསྲེག་ཐལ་ལ། །གུར་གུམ་གི་ཝང་གི་ཤ་སྦྱར་བ་ཉིད། ། སྲོད་དང་ཐོ་
རེངས་ཆང་གིས་ཕུལ་ལ་བཏང༌། །ཡང་ན་དཔའ་བོ་འབྲུ་ལྔ་ ཨ
སྐུ་བརྩེགས་མར་བྲིས། །སིརྟུར་དང་ཁ་ཆེའི་རྫས་ཀྱིས་བྱུག། གྲི་ཤ་བི་ཥས་དྲིལ་ལ་
བདུན་བདུན་བཟའ། །དེ་བཞིན་ཐོ་རེངས་དུས་སུ་ཡིག་འབྲུ་འདི། །
གུརུt.asp
གོང་གི་རྫས་དང་སྦྱར་ཏེ་ཁོང་དུ་བཏང༌། །སྲོག་རླུང་སྨྱོ་འབོག་ནད་རྣམས་སེལ་
བར་བྱེད། །
ཁ་ཟས་དྲོད་བཅུད་བསྟེན་ཞིང་བསིལ་བ་སྤངས། །སྤྱོད་ལམ་གོས་དྲོ་བག་
• 249 •



སྲོག་རླུང་གི་བཅོས་ཚུལ་ཕན་བདེའི་དོ་ཤལ།
ཕེབས་དལ་བར་སྡོད། ། མི་སྙན་ཚིག་སྤངས་མཐུན་པའི་གྲོགས་ཀྱང་བསྟེན། །
རྗེས་སུ་སེ་འབྲུ་ཤིང་ཚ་པི་པི་ལིང་། །སུག་སྨེལ་པི་ལིང་ཕྱེ་མས་མེ་དྲོད་གསོ། །
ཡང་ན་གོང་གི་སྲོག་འཛིན་བརྒྱད་པའི་སྟེང་། །གསང་སྨན་ཁ་ཚར་བསྣན་
པ་དག་ཀྱང་བསྔགས། །
ཁྱད་པར་དྲུག་བདུན་བྲང་གཞུང་དཀར་ནག་མཚམས། །བྱ་རོག་མིག་
དང་ཨན་སྟོང་ཚིགས་པ》དང་པོ་སོགས། །རླུང་གསང་སྤྱི་དང་《སེམས་ཀྱི་བདེ་
སྐྱིད་ལ་བསྣན་ཀྱང་ཆོག)སྙིང་སྲོག་གཟེར་ཆེ་ན། །ནུ་མའི་ཕྱོགས་བཞིར་ཕྱིར་ཚོན་
གང་ལ་བསྲེག།
ཡང་ན་རྒྱབ་མདུན་གཟེར་རྣམས་བུམ་པས་དྲངས། ། ཁྲག་མཁྲིས་རྟགས་
ཡོད་སྣོད་ཀ་ཅུང་ཟད་གཏར། །
གཞན་ཡང་མགོ་བོ་གཟེར་ན་སྡུད་སྒོ་བཞིར། ། གསེར་གྱི་ཏེལ་པས་སྲུང་
སོགས་རིག་མདས་བསྣུན། ། ནད་ གཞན་འདྲེས་ ན་ དེ་ ཡི་ ཁ་འཛིན་དང་། །
སྦྲགས་ཏེ་གོང་གི་ཞི་བྱེད་ཚོགས་རྣམས་སྦྱར། །དེ་ཡི་གདུག་པ་སྲོག་རླུང་དག་
ལས་གྲོལ། །
གཞན་ཡང་སྙིང་འཕྱོས་ནད་ལ་རྒྱུ་དང་ནི། །བརྟག་ཚུལ་བཅོས་ཐབས་
རྗེས་གཅོད་རྣམ་པ་བཞི། །
རྒྱུ་ནི་སེམས་འཁྲུགས་མྱ་ངན་ཡིད་མི་བདེ། །ལྟོ་དང་གཉིད་ཆགས་ཞེ་སྡང་
དྲགས་པོས་བསྐྱེད། །
དེ་རྟགས་མགོ་ན་བརྗེད་ངེས་རྟག་ཏུ་ཆེ། ། ཤེས་པ་འཕྱོ་ཞིང་དོན་མེད་
སྙིང་མི་དགའ། །རེས་འགའ་དྲིས་ཀྱང་དེ་ལ་ལན་མི་ལྡོག། རེས་འགའ་མ་དྲིས་པ་
• 250 •



གསོ་རིག་ཡིག་ཆ་ཉིང་བསྡུས།
ཡང་མུ་ཅོར་སྨྲ། ། མི་སྙན་ཚིག་གིས་དངངས་དང་ཤུ་ཡིས་འདེབས། ། དྲུག་་་་
བདུན་དཀར་ནག་མཚམས་རྣམས་ཤིན་ཏུ་ཟུག། ཚབས་ཆེ་ལུས་ཀུན་གཟེར་ནས་
དྲན་མེད་བརྒྱལ། །མ་བཅོས་སྙིང་ན་སྨྱོན་པར་འགྱུར་བ་ཡོད། །
བཅོས་ཐབས་དང་པོ་འབྲས་གསུམ་མ་ནུ་བཞི། །ཤ་ཆེན་ཀོ་བྱི་བསྣན་པའི་
གདུས་ཐང་བཏང༌། །དེ་རྗེས་ཨ་གར་ཛཱ་ཏི་ཤིང་ཀུན་དང་། །ལོ་ཤི་གོ་སྙོད་གྲི་ཤ་
གསང་བའི་སྨན། ། ཏང་ཀུན་བུ་རམ་རྟར་སྦྱར་མྱོས་ཁུས་ཕུལ། །ཡང་ན་ཨ་གར་
བཟང་དྲུག་སྙིང་ཞོ་ཤ ། དྲི་ཆེན་སྤོས་དཀར་གེ་སར་ཁ་རུ་ཚྭ། །རྒྱམ་ཚྭ་པི་ལིང་
རུ་རྟ་གུལ་ནག་དང༌། །ཤིང་ཚ་གོ་ཡུ་ཤ་ཆེན་རི་བོང་སྙིང༌། །མ་ནུ་གོ་སྙོད་སྒྲོན་
ཤིང་རྩི་བོ་ཆེ། །གཡག་རྒོད་ཙིཏྟ་སྦྱར་བའི་ཉེར་ལྔ་པས། །རླུང་ནད་སྤྱི་དང་སྙིང་
འཕྱོའི་རིགས་ཀུན་སེལ། །ཛཱ་ཏི་འབྲས་བུ་གསུམ་གྱི་སྨན་མར་ལ། །རུས་བཅུད་
སྦྱར་ཞིང་དེ་སྟེང་སྒ་སྐྱ་དང་། ། གོ་སྙོད་ཤིང་ཀུན་ཁ་ཚར་བཏབ་པ་བསྟེན། །
ཁྱད་པར་གདུག་པའི་གདོན་གྱིས་རྐྱེན་བྱས་ཏེ། ། སྨྱོ་འཆལ་ཆེ་ན་བཙན་དུག་ཨ་
རུ་ར། །སྦྱར་བའི་མར་ལ་བཟང་དྲུག་ཨ་གར་ནག། སྤོས་དཀར་ཁ་རུ་ཚྭ་དང་རི་
བོང་སྙིང་། ། ཁ་ཚར་གདབ་པའི་སྨན་མར་ཚད་ལྡན་བཟའ། །ཟས་དང་སྤྱོད་
ལམ་སྲོག་རླུང་སྐབས་དང་མཐུན། ། རྗེས་གཅོད་དྲུག་ བདུན་དཀར་ནག་་་་་་
མཚམས་དང་ནི། །ཨན་སྟོང་བསྲེག་ལ་ཙཀྲ་ཚད་ལྡན་གདགས། །དེས་ནི་སླར་
ཡང་ཕྱིར་མི་ལྡོག་པར་འགྱུར། །དེ་ལྟར་མན་ངག་ཟབ་མོའི་ཆུ་གཏེར་ལས། །
ལེགས་འོངས་ཕན་བདེའི་ནོར་བུའི་དོ་ཤལ་མཆོག། རྣམ་པར་ཕྱེ་ལས་གྲུབ་པའི་
དགེ་ཚོགས་དེས། །འགྲོ་ཀུན་ནད་ཀྱི་ཚ་གདུང་བསལ་ཕྱིར་བསྔོ། ། ཞེས་སྲོག་
རླུང་གི་བཅོས་ཐབས་སྙིང་པོར་དྲིལ་བ་ཕན་བདེའི་དོ་ཤལ་ཞེས་བྱ་བ་འདི་ཡང་
ཁྱབ་བདག་དཔལ་ལྡན་བླ་མའི་བཀའ་སྩལ་གྱིས་ཡང་ཡང་བསྐུལ་བར་བརྟེན་
• 251 •



སྲོག་རླུང་གི་བཅོས་ཚུལ་ཕན་བདེའི་དོ་ཤལ།
ནས་ཀུན་རྨོངས་འཇིགས་མེད་མཁྱེན་བརྩེས་མྱུར་དུ་སྦྱར་བ་ཛཡནྟུ། ། ། །
ཁྲག་རླུང་སྟོད་འཚང་གི་བཅོས་ཚུལ་ངོ་མཚར་
སྲོག་སྟེར་ཞེས་བྱ་བ་བཞུགས་སོ། །
གཞན་སྲོག་འཚོ་བའི་རིག་པའི་ཆུ་གཏེར་ལས། །ཡན་ལག་བརྒྱད་ལྡན་ཟླ་
ཤེལ་གཞོན་ནུའི་དཔྱིད། ། མཁྱེན་དཔྱོད་དཔུངས་པས་ལེགས་དྲངས་ཕན་དང་
བདེའི། །དགའ་སྟོན་སྩོལ་མཛད་རྣམས་ཀྱི་ཤིས་པས་སྐྱོངས། །
བྲང་ལ་གནས་པའི་ཁྱབ་རྒྱུའི་རླུང་འཁྲུགས་པའི། ། སྟོད་འཚང་ཞེས་་་་
གྲགས་འདི་ལ་རྒྱུ་རྐྱེན་དང༌། །དབྱེ་བ་རྟགས་བཅོས་རྣམ་པ་ལྔ་ཡིས་བསྟན། །
རྒྱུ་ནི་རྣམ་པར་མ་གྱུར་རླུང་དང་ཁྲག། དེ་ཉིད་འཁྲུགས་རྐྱེན་གཉིད་ཆག་
རྩོལ་བས་དུབ། །མང་དུ་སྨྲས་ཤིང་བསིལ་བའི་ཟས་སྤྱོད་ཐལ། ། དེ་ཡིས་རླུང་
ཤས་ཆེ་བའི་སྟོད་འཚང་སྐྱེད། །དྲག་ཤུལ་ལས་དང་མེ་ཉིས་ཤིན་ཏུ་དྲོས། །ཆང་
མང་འཐུང་བས་ཁྲག་ཤས་ཆེ་བ་ཡིས། ། སྟོད་འཚང་འབྱུང་བས་དེ་ཕྱིར་དབྱེ་བ་
ཡང་། །ཁྲག་དང་རླུང་གཉིས་ཤས་ཆེ་ཐ་དད་འགྱུར། །
རྟགས་ནི་རྩ་རྒྱུད་སྟོང་རྒྱུག་མནན་མི་བཟོད། །ཆུ་མདོག་སྔོའམ་ཡང་ན་
དམར་ལ་དྭངས། །ལྦུ་བ་མེ་ལྕེ་ཆད་འདྲ་མྱུར་དུ་ཡལ། །མགོ་དང་མིག་རུས་མུར་
འགྲམ་དཔྱི་རྐེད་ན། ། གྲང་ཤུམ་བྱེད་ཅིང་གཉིད་མེད་མེ་ཉིར་སྙེགས། ། སྨིན་
ནས་བྲང་རྒྱབ་གཟེར་ཞིང་ལྟག་མདུན་ན། །མཇུག་རླུང་རྡུབ་དཀའ་རྔམ་རྒོད་
དབུགས་མི་བདེ། །སྟོད་དུ་ཆེར་འཚང་རེས་འགའ་ཚིག་མི་ཐོན། །
བྱེ་བྲག་ཁྲག་ཤས་མཐོ་ན་ཟུག་གཟེར་ཆེ། །རླུང་ཤས་ཆེ་ན་སྟོད་ལ་ཤིན་ཏུ་
• 252 •



གསོ་རིག་ཡིག་ཆ་ཉིང་བསྡུས།
འཚང་། །དེ་ཕྱིར་ངོས་ཟིན་སླ་ཡང་སྟོང་ཚད་དང༌། །འདི་གཉིས་མ་ནོར་ཕྱེ་བ་
གནད་དུ་གལ། །
བཅོས་ཐབས་དང་པོ་འབྲས་གསུམ་ མ་ནུ་བཞི། ། ཀོ་བྱི་ལ་དང་གཟེར་
འཇོམས་གྲང་ཐང་བཏང་། །དེ་ཡིས་མི་བྱེར་ལམ་ནས་ལྡོག་པར་འབྱུང༌། །དེ་
རྗེས་རླུང་ཤས་ཆེ་ན་ཨ་གར་ནག། ཤིང་ཀུན་ཛཱ་ཏི་སུག་སྨེལ་ཁ་རུ་ཚྭ། །ལི་ཤི་ཀོ་བྱི་
གཟེར་འཇོམས་བསྣན་པ་བཏང་། །ཚ་ཤས་ཆེ་ན་ཤིང་ཀུན་ཁ་རུ་ཚྭ། །སུག་སྨེལ་
ཕྲི་ནས་སྙིང་ཞོ་ལང་ཐང་རྩེ། །ཤ་ཆེན་བསྣན་པའི་མན་ངག་ཤེས་པར་བྱ། །ཁྲག་
གི་གཟེར་ཆེ་ཨ་གར་སྙིང་ཞོ་ཤ །ཛཱ་ཏི་ཅུ་གང་གུར་གུམ་ཙན་དན་གཉིས། །སྲོ་
ལོ་སྦྱར་བའི་དྲང་སྲོང་ཨར་བརྒྱད་སྟེང་། ། རུ་རྟ་ ཧོང་ལེན་མ་ནུ་གཟེར་སྨན་
བསྣན། །ཤིན་ཏུ་གཟེར་ཆེ་གསང་སྨན་སྔོན་པོ་དང་། །རླུང་ལ་བོང་ང་ཁྲག་ལ་
འཛིམ་པ་སྟེ། །ཚ་གྲང་བརྟག་ཏེ་གོང་མར་བསྣན་ལ་བཏང༌། །འབྲས་གསུམ་མ་
ནུ་བཞི་དང་ཨ་གར་གསུམ། ། ཀོ་བྱི་སྙིང་ཞོ་ཛཱ་ཏི་ལི་ཤི་དང་། །ནཱ་ག་གེ་སར་ཨ་
བྱག་མིང་ཅན་སེར། །ཀོ་བྱི་ལ། རུ་རྟ་སྦྱར་བའི་ཨ་གར་བཅུ་དགུ་འདི། །རླུང་
ཤས་ཆེ་ན་ཆང་གསར་ཁྲག་ཆེ་ན། ། གཟེར་འཇོམས་ཐང་གིས་ཕུལ་བས་སྟོད་
འཚང་འཇོམས། ། ཡང་ན་ལྕི་སྣུམ་བསིལ་བའི་ ཨ་གར་གསུམ། ། བཟང་དྲུག་
འབྲས་གསུམ་ཙན་དན་དཀར་དམར་གཉིས། ། གཙོར་སྨོས་མ་ནུ་སླེ་ཏྲེས་སྒ་སྐྱ་
དང༌། །ཀཎྜ་ཀ་རི་ཏིག་ཏ་བ་ཤ་ཀ ། གུ་གུལ་དཀར་ནག་གླ་རྩི་ཀོ་བྱི་ལ། ། ཤ་
ཆེན་འཛིམ་པ་ཚེར་སྔོན་སྙིང་ཞོ་ཤ ། གེ་སར་རུ་རྟ་ཧོང་ལེན་ཨ་བྱག་གཉིས། །
མིང་ཅན་སེ་འབྲི་སྲོ་ལོ་ཀ་ར་སྦྱར། །སྦྱོར་བ་འདི་མིང་ཨ་གར་སུམ་ཅུ་ལྔ། །ཚང་
ཞིང་ཟློས་མེད་ཚད་ལྡན་སྦྱོར་བ་ཉིད། །རུས་ཁུ་ཆུ་ཆང་འདུ་བ་བསྟུན་ལ་ཕུལ། །
ནད་རིགས་སྤྱི་དང་ཁྱད་པར་རི་ཐང་མཚམས། །གཉན་ཚད་རླུང་གསུམ་འཐབ་
• 253 •



སྲོག་རླུང་གི་བཅོས་ཚུལ་ཕན་བདེའི་དོ་ཤལ།
ལ་བདུད་རྩི་འདྲ། །སྟོད་གཟེར་ཁྲག་རླུང་རིགས་ཀུན་འཇོམས་པའི་མཆོག། སྨན་
བཏང་ལོག་པའི་ཉེས་པ་འདིར་མི་འབྱུང་། །རུ་རྟ་ཨ་བྱག་གཟེར་འཇོམས་ཧོང་
ལེན་སྦྱར། །བདུད་རྩི་གསུམ་སྦྱོར་ཞེས་གྲགས་སྟོད་འཚང་སེལ། ། གཞན་ཡང་
ཨ་གར་བརྒྱད་སྟེང་མ་ནུ་བཞི། ། བར་སྐྱུར་ཙན་དན་དམར་པོ་བསྣན་པ་ཡི། །
བཅོ་ལྔའི་སྦྱོར་བ་དག་ཀྱང་སྐབས་འདིར་འཕྲོད། ། ཡང་ན་གོང་སྟེང་ཀོ་་་་
བསྣན་པ་ཡི། །སྲོག་འཛིན་དགུ་པ་ཞེས་གྲགས་སྟོད་འཚང་སེལ། ། དེ་སྟེང་《ཕྱི་
རྒྱུད་ཨར་བརྒྱད) ཨ་བྱག་ཚེར་སྔོན་མིང་ཅན་དང་། ། གཟེར་འཇོམས་ལི་ཤི་ ཤ་
ཆེན་ལི་ག་དུར། །ཙན་དན་གི་ཝཾ་སྨན་ཆེན་སྲོ་《ཨར་བརྒྱདpལོ་དཀར། །གུ་གུལ་
ཧོང་ལེན་སྦྱར་བ་ཆུ་བསྐོལ་དབུལ། ། སྟོང་ཚད་སྟོད་འཚང་ངོས་མ་ཟིན་ལ་་་་
བསྔགས། ། མ་ནུ་བདུན་སྟེང་གསང་སྨན་བསྣན་པ་ཡི། ། རཏྣ་བརྒྱད་པས་་་་
འབམ་ནད་སྟོད་བབས་སེལ། ། ཀོ་བྱི་བདུན་སྟེང་བདུད་རྩི་སྙོམས་ལྡན་（སྲོག་
འཛིན་ནོར་བུ་ཟེར》བསྣན། །རཏྣ་བརྒྱད་པས་ཁྲག་རླུང་སྟོད་འཚང་སེལ། །མ་
ནུ་བདུན་སྟེང་བདུད་རྩི་སྙོམས་ལྡན་བསྣན། །སྲོག་འཛིན་ནོར་བུས་འབམ་ནད་སྟོད་་
བབས་སེལ། །ཀོ་བྱི་བདུན་སྟེང་གསང་སྨན་བསྣན་པ་ཡིས། །རཏྣ་བརྒྱུད་པས་ཁྲག་རླུང་
སྟོད་འཚང་སེལ། ། སྙན་ནས་བརྒྱུད་པའི་ཟབ་མོའི་མན་ངག་གོ། ཁྱད་པར་
གཙོ་བོ་ནཱ་ག་གེ་སར་ལ། །བཟང་དྲུག་མ་ནུ་བཞི་དང་འབྲས་བུ་གསུམ། །རུ་རྟ་
སྙིང་ཞོ་ ཨ་བྱག་གུ་གུལ་གཉིས། །ཙན་དན་དཀར་དམར་ཨ་གར་བྲག་ཞུན་་་་
དང་། །མིང་ཅན་རྣམ་གཉིས་སྦྱར་བའི་ཉེར་ལྔ་ཡིས། །འདུ་འཁྲུགས་ཁྲག་རླུང་
སྙིང་གཟེར་སྨྱོ་འབོག་སེལ། ། ཁྲག་ཤས་ཤིན་ཏུ་ཆེ་ན་དེ་ཡི་སྟེང་། ། འབྲི་མོག་
ཧོང་ལེན་ཚོས་བཙོད་མཛོ་མོ་ཤིང་། །བ་ཤ་ཀ་བསྣན་ཆུ་གྲང་དག་གིས་དབུལ། །
ཨ་བྱག་གཟེར་འཇོམས་ཤ་ཆེན་གསང་སྨན་གསུམ། །ཁོང་དུ་བཏང་དང་བདུག་
པས་སྟོད་དུ་རླུང་
། །མཐའ་དག་འཕུལ་ནས་ཁ་ལྐུགས་པ་ཡང་འབྱེད། །ཀོ་བྱི་ཨ་
• 254 •



གསོ་རིག་ཡིག་ཆ་ཉིང་བསྡུས།
རུའི་མཇུག་མ་རུ་རྟ་དང་། །དབང་ལག་སྒོག་སྐྱ་འཛིམ་པ་ཁ་རུ་ཚྭ། ། ཨར་ནག་
ལི་ཤི་ཚེར་སྔོན་གུ་གུལ་ནག། རུས་ཞུན་ཁཎྜ་དང་བཅས་བུ་རམ་གྱི། །རིལ་བུ་དྲིལ་
བ་རྒོད་པོ་རབ་འཇོམས་ཏེ། །རླུང་ཁྲག་བསྟུན་ལ་ཆུ་ཆང་གང་འོས་ཕུལ། །ཁྱད་
པར་འཕྲུལ་འཁོར་ཟབ་མོའི་མན་ངག་ནི། །རང་ལུས་རྣམ་སྣང་ཆོས་བདུན་ལྡན་
པ་དང༌། །ནད་གདོན་ཧ་ཡིག་ནག་པོར་བསྡུས་བྱས་ཏེ། །གཟེར་མིག་སྟེང་དུ་
བསྒོམ་ཞིང་རང་མདུན་གྱི། །ནམ་མཁའི་དབུས་སུ་ཨ་ཡིག་དཀར་པོ་གསལ། །
ལག་གཉིས་བགྲད་དེ་པུས་མོའི་སྟེང་དུ་བཀབ། །སྟེང་རླུང་མནན་ཞིང་སྙིང་ཁར་
ཡུད་ཙམ་བསྐྱིལ། ། སླར་ཡང་ལྷག་མེད་སྣ་བུག་གཉིས་ནས་འབུད། ། དེ་དང་
མཉམ་དུ་ཧ་སྒྲ་བསྟུད་མར་བརྗོད། ། ནད་གདོན་ཧ་ཡིག་རྣམ་པར་བསྡུས་པ་
དེ། །སྙིང་ཁ་ནས་ཐོན་ཨ་ལ་ཐིམ་པར་བསམ། ། སྐྱེ་འགག་གནས་གསུམ་བྲལ་
བའི་རང་རིག་པ། །སྟོང་གསལ་བརྗོད་དུ་མེད་པའི་ངང་ལ་བཞག། ཤིན་ཏུ་ཕན་
པའི་མན་ངག་མཐར་ཐུག་ཡིན། །དཔྱད་དུ་རླུང་ཤས་ཆེ་ན་དྲུག་བདུན་དང་། །
དཀར་ནག་མཚམས་རྣམས་རྒྱབ་མདུན་གཟེར་དང་བསྟུན། །མེ་བཙའ་གདབ་
ཞིང་ཁྲག་ཤས་ཆེ་གྱུར་ན། །དྲུག་མགོའམ་ནི་སྒང་རྩ་གཏར་བར་བྱ། །རླུང་ཁྲག་
གང་ཤས་ཆེ་ཡང་དཔྱད་ཀྱི་མཆོག། བུམ་པ་ཁྱུད་འཁོར་སོར་ནི་བཅོ་བརྒྱད་་་་
དང་། །སྲིད་སོར་བཅུ་གཉིས་ཁ་ཟླུམ་སོར་བཞི་སྟེ། །མཚན་ཉིད་ལྡན་པའི་ལྟོ་
བར་གྲོ་གའམ། །ཤོག་བུ་གང་རུང་མེ་སྦར་དེ་ཉིད་ཀྱང་། ། སྦྲང་བུ་དམར་ཁྲ་མེ་
ཡི་རང་བཞིན་བསྐྱེད། །ནད་གདོན་ཤ་རུས་གཏིང་ནས་དྲང་བར་བསམ། །
སྔགས་འདི་ཨོ་མེ་རི་དམར་པོ་སོད། ལྕགས་རི་སྔོན་པོ་ སོད། ཐམ་ སོད།
ཐུམ་སོད། བཟླས་ལ་ཅུང་ཟད་བསྐོར་ཚུལ་གྱིས། །གཟེར་མིག་དེ་ཡི་མདུན་
རྒྱབ་གཉིས་ཀར་གདབ། ། རླུང་འཁྱིལ་ཕྱིར་དྲངས་གཟེར་ཟུག་ཡུད་ལ་གཅོག།
• 255 •



སྲོག་རླུང་གི་བཅོས་ཚུལ་ཕན་བདེའི་དོ་ཤལ།
གཞན་ཡང་ནགས་མའི་རིགས་ཀྱི་ཤེལ་ཏ་དང་། ཁྱི་རུས་ཀྱིས་གཙོས་རུས་སྣ་
ཡོངས་རྫོགས་དང༌། ། ཆ་མཉམ་ཁུ་བ་འདྲེས་པར་དཀྲུགས་བྱས་ཏེ། ། ཞོ་ཙམ་
སོང་དུས་བླངས་ལ་ཤོག་བུར་བཅུག། དགོས་ཚེ་དམིགས་ཀྱི་སྟེང་དུ་སྦྱར་བ་་་
ཡིས། ། སྐྲངས་དང་འབྲུམ་ཐོར་འཇོམས་ཤིང་ཁྱད་པར་དུ། །ནང་གི་ཆུ་སེར་
ཕྱིར་འདྲེན་རླུང་གཟེར་གཅོག། བརྡབ་དང་གཡང་ལྷུང་ཟུག་ཀུན་སེལ་བར་ལག་
ལེན་ཞིབ་པར་བུ་ཡིག་ལས་ཤེས།】བྱེད། །སློབ་དཔོན་ཞལ་གདམས་སྙན་རྒྱུད་ཟབ་
མོ་ཡིན། ། གཟེར་ཆེ་ ཅ་ར་ཁུག་ཏུ་ཆུ་མདའ་དང་། །གནམ་མ་མཐོང་བའི་ཆུ་
རྡོས་གཟེར་སྟེང་བདུག། མར་གསར་ལ་སོགས་བཀུ་མཉེས་རླུང་གསང་གསོ། །ཁ་
ཟས་བཅུད་བསྟེན་རྩུབ་དང་ཡང་བ་སྤངས། ། སྤྱོད་ལམ་གོས་དྲོ་བགོ་ཞིང་དལ་
བར་བསྡད། ། མཐུན་པའི་གྲོགས་བསྟེན་སྙིང་ལ་འབབ་པར་སྨྲ། །རྗེས་གཅོད་
སྔར་བཤད་གསང་གསུམ་མེ་ཡིས་བསྡམས། །དེས་ཀྱང་མ་ཞི་བཟོད་མེད་ཟུག་
གཟེར་ལྡན། །ཟུང་གིས་ཐུབ་པ་འཆི་ལ་ཐུག་པའི་ཚེ། །ཨར་ནག་ལི་ཤི་ཛཱ་ཏི་སྒྲ་
སྐྱ་དང་། ། རྒྱམ་ཚྭ་པི་ལིང་ཨ་རུ་ཐར་དུར་གཉིས། ། རྒྱ་ཚྭ་འོལ་མོ་རེ་ལྕག་ཆ་
མཉམ་ལ། །གཙོ་བོ་དར་མའི་གྲི་ཤ་ཐུན་གསུམ་སྡེབས། །རླུང་ཁ་མཐོ་ན་གོ་སྙོད་
རྩི་བོ་ཆེ། །མཁྲིས་པར་དུག་ཉུང་གསེར་མེ་བད་ཀན་ལ། །ལྕུམ་དཀར་རྩ་བ་སྙིང་
རླུང་ཞོ་ཤ་དང་། །སྨན་ཆེན་འབྲི་ཚིལ་ཁ་ཚར་བཏབ་པ་དེ། ། བུར་སྨུག་གིས་
བསྒྲིལ་རིལ་བུ་ཆང་གིས་ཕུལ། ། གཉིས་གསུམ་འཁྲུས་ན་རུས་ཁུའི་ལྕག་གིས་
འཕུལ། །རྗེས་གཅོད་སྤྱི་མཐུན་སྦྱར་བས་བད་ཁྲག་རླུང་། ། སྟོད་དུ་འཚང་ནས་
བཟོད་པར་དཀའ་བའི་ནད། །སེལ་བྱེད་རྒྱལ་དབང་རང་བྱུང་རྡོ་རྗེ་ལ། །ཡེ་
ཤེས་ཌཱཀྐིས་ཕུལ་བའི་སྙིང་ཐིག་ཡིན། །ནད་གཞན་ལྡང་ན་སོ་ སོའི་ཁ་འཛིན་
དང་། །སྦྱར་ཏེ་སྔར་སྨོས་ཞི་བྱེད་ཚོགས་རྣམས་བསྟེན། །དེ་ལྟར་གདམས་པ་རྒྱ་
• 256 •



གསོ་རིག་ཡིག་ཆ་ཉིང་བསྡུས།
མཚོའི་ཉི་གཞོན་གྱིས། ། ལེགས་པར་ཕྱེ་བའི་ཟབ་དོན་ཨུཏྤལ་ལ། ། གཅིག་་་་
བསྡུས་ངོ་མཚར་ཕྲེང་བ་གསར་པ་འདིས། ། འགྲོ་རྣམས་དུས་མིན་འཆི་བ་ལས་
སྒྲོལ་ཤོག། །
ཅེས་ཁྲག་རླུང་གིས་བཅོས་ཚུལ་ཉུང་ངུ་འདི་ཡང་དཔལ་ལྡན་བླ་མ་དམ་
པའི་གསུང་གི་བསྐུལ་བ་བཞིན་གཞོན་ནུ་ཨ་བྷ་ཡས་སྦྱར་བའོ། །
དགེའོ། །
• 257 •



རྡོ་རྗེ་གསུམ་གྱི་བསྙེན་སྒྲུབ་ཀྱི་ཆ་ལག་དབྱུག་བཅོས་རིན་པོ་ཆེ།
༄༅། །རྡོ་རྗེ་གསུམ་གྱི་བསྙེན་སྒྲུབ་ཀྱི་ཆ་ལག་
དབྱུག་བཅོས་རིན་པོ་ཆེ་བཞུགས་སོ། །
ལེགས་པ་དཔལ་བཟང་།
དཔལ་ལྡན་བླ་མ་དང་རྡོ་རྗེ་མཁའ་འགྲོ་མ་ལ་ཕྱག་འཚལ་ལོ། །
ཆོས་ཀྱི་རྒྱལ་པོ་རྒྱལ་བ་ཨོ་རྒྱན་པའི་ཞལ་ནས། ཐད་ཀའི་གཟེར་ཟུག་
དྲོད་དང་བྲལ་བ་རྣམས། །རང་རང་གནས་པ་སྐྱེད་པའི་རྩ་སྒོ་ནས། །ཟུག་རྔུ་དེ་
ནི་ཐད་ཀར་དབྱུང་བར་བྱ། །ཞེས་གསུངས་པས། ཐད་ཀ་ནི་གང་ནའི་ཐད་
ལའོ། ། དྲོད་དང་བྲལ་བ་ནི། གཉན་ཚད་དང་། ཁྲག་མཁྲིས་ལ་སོགས་
མེད་པའི་གང་ན་བ་དེ་རང་གི་ཐད་ཀའམ་སྐྱེད་པའི་རྩ་སྒོ་ནས་འདོན་པའོ། །
དེ་ལ་ཐོག་མར་བྱང་ཆུབ་མཆོག་ཏུ་སེམས་བསྐྱེད། རང་ཐུགས་རྗེ་ཆེན་པོའམ།
ཡི་དམ་གྱི་ལྷ་གང་ཡིན་པར་སྒོམ། སྤྱི་བོར་བླ་མ་སྒོམ། ནད་པ་དང་གདོན་
བགེགས་ཀྱང་དེ་དང་དབྱེར་མེད་དུ་སྒོམ་ནས། སྟོང་ཉིད་སྙིང་རྗེ་ཟུང་འཇུག་
གི་ངང་ནས་བསྣུན་པའོ། ། །
དེ་ལ་དབྱུག་པ་ནི། སྦ་ལྕག་ཁྲུ་གང་སོར་བཞི། ཚིགས་པ་གསུམ་དང་
ལྡན་ པ་ ལྤགས་ པ་ མ་ ཉམས་ པའོ། ། སྦོམ་ ཕྲའི་ཚད་ནི་སྲིན་མཐེབ་ཙམ།
ཡང་ན་དམར་ཤད་ལའང་རུང་།
དེ་ཉིད་བྱིན་གྱིས་བརླབས་པ་ནི། རིན་པོ་ཆེའི་སྣོད་འབྲུས་གང་བའི་
སྟེང་དུ་བཞག ས་བྷ་ཝས་སྟོང་པར་སྦྱངས། ཡི་གེ་འབྲུ་གསུམ་གྱི་བྱིན་གྱིས་
• 258 •



གསོ་རིག་ཡིག་ཆ་ཉིང་བསྡུས།
རློབས། འཕྲིན་ལས་ཀྱི་ལྷ་གང་ཡིན་པ་སྟིམ་ནས། རྡོ་རྗེ་ཕ་ལམ་ལྟར་གང་
ལའང་ཐོགས་པ་མེད་པར་བསམ། དམ་ཚིག་ཏུ་མི་ལག་མི་འགྲིམས། འགོམ་
མཆོངས་དང་ཐོ་ཡུག་མི་བཏང་། །
དེ་ནས་ནད་ཚ་གྲང་བརྟག་པ་ནི། རང་གི་ལག་པ་མཆན་ཁུང་དུ་བསྲོས་
ལ། གང་ན་སར་བརླན་པས་གྲང་ལྷང་བྱུང་ན་གྲང་བ། དྲོད་ཆེ་ན་ཚ་བ་ཡིན་
ལ། ཡང་ན་དབྱུག་པ་ལྔ་དྲུག་བརྒྱབ་པས། རེག་བྱ་ཚ་བ་དང་། དྲོད་ཆེ་བ་
དང་། མི་ སྐྲངས་ པ་ རྣམས་ ནི་ མི་ འཇུག་ པའོ། ། རེག་བྱ་ ན་ བ་ དང་།
གྲང་བ་དང༌། འཕྲལ་དུ་སྐྲངས་པ་ནི་འཇུག་པའོ། ། ཡང་བག་ཙམ་བརྡེག་
པའི་འཕྲོ་ལ་བཞག་པ་དང་། བེར་ཀའི་ཟུག་ཆག་ན་མི་ལྡོག་ལ། བརྡེག་འཕྲོ་
བསྐྱལ་ཡང་ཟུག་དེ་མ་ཆག་པར་བེ་རེ་རེ་འདུག་ན་ལྡོག་པ་ཡིན་པས་དེ་ཉིད་དུ་
འཕྲོ་བཅད་ལ། དྲི་ཆུས་བཀྲུས་ཤིང་ག་བུར་དང་། གླ་རྩིས་བྱུག་པར་བྱའོ། །
མི་ བརྡེག་ པ་ ལ་ ནད་ དང༌ ཡུལ་ གཉིས་ ལས། ནད་ ནི་ གཉན་ཚད།
ཁྲག་མཁྲིས། རྣག་དང་། ཆུ་སེར་ཞུགས་པ་དང་། ལུས་ལྕི་ཞིང་ནད་ངོས་
མ་ཟིན་པ་དང་། ལྕེ་ལ་བད་ཆགས་པ་དང་། ནད་མ་སྨིན་ཞིང་དབུགས་སྣ་
ཐུང་བ་དང་། ནད་དམིགས་མེད་པར་ཀུན་ལ་ཁྱབ་པ་དང༌། ལུད་པ་དམར་
ཚག་པ་འོང་བ་དང་། ཤ་མདོག་དམར་བ་དང་། ནག་པ་དང༌། བརླ་དང་
སྐྲངས་པ་རྣམས་ལ་སྤང་བར་བྱའོ། །
ཡུལ་ནི་དབང་པོའི་སྒོ་དང་། འཁུར་བ་དང་། ནུ་མ་དང་། ལྟེ་བ་
དང་། ཉ་བཞི་དང་། ཆུ་རྒྱུས་དང་། རྩེ་ཆུང་དང་། འཕར་རྩ་དང་།
ཤ་ རྨེན་ བཞི། མཇིང༌ པ། བཞག་ ཤ་ ནག་ པོ། དོན་ སྙིང་ གི་ ངོ༌ བོ།
གཉེར་པོ་ཆེ། གསང་གནས། པུས་མོའི་གཉན་གོང་རྣམས་ལ་སྤང་བར་
• 259 •



རྡོ་རྗེ་གསུམ་གྱི་བསྙེན་སྒྲུབ་ཀྱི་ཆ་ལག་དབྱུག་བཅོས་རིན་པོ་ཆེ།
བྱའོ། །
བརྡེག་གཏུབ་པ་ནི། ན་ཟུག་གཅིག་ཏུ་འདྲིལ་ཞིང་སྐབས་སུ་ཤུགས་
རིང་འདོན་པ་དང་། དབུགས་རིང་ཐུང་ཅན་དང་། ཟུག་གཟེར་དྲག་པ་
དང་། རྩ་འཁྱུག་ཅིང་གཟེར་བ་དང་། གང་ན་སར་མནན་པས་ཕན་པ་སྙམ་
བྱེད་ཅིང་ཟུག་དང་མཐེབ་རྗེས་འོང་བ་དང་། ལུས་ཤེད་ཆུང་ཞིང་བ་སྤུ་ལོག་
པ་དང༌། ཤ་མདོག་སྐྱ་བོར་གྱུར་པ་དང་། འབྲུམ་ཆུང་ཡོད་པ་རྣམས་སོ། །
ཡུལ་གཏུབ་པ་ནི།
ཚིགས་པ་དང་པོ་རླུང་གི་གསང་ཡིན་ཏེ། རླུང་ལོག་པ་དང་། འདར་
བ་དང་། ཤེས་པ་འཕྱོ་བ་དང་། འཕར་བ་དང་། དང་ག་འགག་པ་དང་།
ཁ་དང་མཆུ་བསྐུམས་པ་དང་། ཕྲག་གོང་གཡས་གཡོན་དུ་ཟུག་ཡོད་པ་དང་།
སྐད་འགགས་པ་དང་། ལག་པ་འདེགས་མི་ཤེས་པ་དང་། དབུགས་མི་བདེ་
བ་དང་། གློ་གཅོང་ལུད་པ་འོང་བ་དང༌། ལུས་ཉམས་ཤེད་ཆུང་བ་དང་།
ལྕི་བ་རྣམས་སེལ་ལོ། །
གཉིས་པ་རླུང་མཁྲིས་འདྲེས་པའི་གསང་། གྲང་མཁྲིས་དང་། མིག་
སེར་བ་དང་། རླུང་ཁྲག་འདྲེས་པའི་ནད་རྣམས་སེལ་ལོ། །
གསུམ་པ་བད་ཀན་གསང་ཡིན་ཏེ། སྐད་འཛེར་བ་དང་། ལྔ་བ་འོང་
བ་དང་། སྐྱུགས་པ་དང་། ཟས་མི་ཞིམ་པ་དང་། གློ་སྙིང་སྟོད་ལ་བད་
ཀན་རྒྱས་པ་རྣམས་སེལ་ལོ། །
་ བཞི་པ་གློ་བ་བུའི་གསང་ཡིན་ཏེ། དབུགས་སྟོད་དུ་འཚངས་པ་དང༌།
བད་ཀན་སྟོད་དུ་ལུད་པས་སྟོད་གཟེར་བ་དང་། ལུད་པ་ནག་རིལ་དུ་འོང་བ་
དང༌། བྲང་རྒྱབ་ཏུ་འབྱར་བ་སྙམ་བྱེད་པ་དང་། གློ་བ་སྐམ་པ་དང༌། གློ་
• 260 •



གསོ་རིག་ཡིག་ཆ་ཉིང་བསྡུས། །
བ་ལ་བད་ཀན་ཞུགས་པ་རྣམས་སེལ་ལོ། །
ལྔ་པ་གློ་བ་མའི་གསང་། མཁྲིས་པ་གློ་བར་ཞུགས་ནས་ལུད་པ་སེར་པོར་
འོང་བ་དང༌། བྲང་རྒྱབ་ཏུ་འབྱར་བ་སྙམ་བྱེད་པ་དང་། གློ་བ་སྐམ་པས་
ལུད་པ་རྣག་ཏུ་འོང་བ་ལ་སོགས་གློ་བའི་ནད་རྣམས་མ་ལུས་པ་སེལ་ལོ། །
དྲུག་ པ་ སྲོག་ རྩའི་ གསང༌ ཡིན་ ཏེ། སྙིང་ ཁ་ རུ་ འཚངས་ པ་ དང་།
དངངས་ཤིང་དབུགས་མི་བདེ་བ་དང་། རླུང་གིས་ལུས་སྒུར་པོར་སོང་བ་དང༌།
ལུས་སྟོད་ཀྱི་ནད་རྣམས་སེལ་བར་བྱེད་དོ། །
བདུན་པ་སྙིང་གསང་ཆེན་པོ་སྟེ། སྲོག་འཛིན་ལོག་པའི་བྱེད་པས་སྙིང་
རླུང་དང༌། སྨྱོ་འབོག་དང་། དབུགས་འཐུམ་པ་དང་། དངངས་ཤིང་་
དབུགས་འཁྱིལ་བ་དང་། བརྗེད་བྱེད་དང༌། བརྒྱལ་རེངས་ནད་རྣམས་སེལ།
བརྒྱད་པ་མཆིན་དྲིའི་གསང་ཡིན་ཏེ། གློ་བ་འགྲམས་པ་དང༌། རྩིབ་
ལོགས་གཟེར་བ་དང༌། མཆིན་དྲིར་བད་ཀན་ཞུགས་པས་མིག་རབ་རིབ་ཏུ་
སོང་བ་དང་། ལུས་སྒྱུར་མི་ཤེས་པ་དང༌། ཚིགས་པ་དགྱེ་སྒུར་ཟུག་ཆེ་བ་
དང་། སྟོང་འཁྲོག་འོང་ཞིང་སྐྱུགས་པ་དང་། ལྷན་སྣ་ན་བ་ལ་སོགས་པ་སེལ་
ལོ། ། །
དགུ་པ་མཆིན་པའི་གསང་ཡིན་ཏེ། མཆིན་པ་ན་བ་དང་། རྒྱས་པ་
དང་། འཕར་བ་དང་། སྟོང་སྐྱུགས་འོང་བ་དང་། མཆིན་པ་ལ་རླུང་་
ཞུགས་ནས་རྒྱང་མིག་མི་མཐོང་བ་དང་། མཆིན་པ་རྒུད་པས་མིག་ཚག་པ་
དང༌། འགྲིབ་པ་དང༌། མཆིན་པ་ལ་བད་ཀན་ཞུགས་པས་ཆུ་སྐྱུར་འོང་བ་
དང་། མཆིན་པའི་རྩ་སྦུབས་སུ་ཆང་མ་ཞུ་བ་ལུས་པས་དམུ་ཆུ་རུ་སོང་བ་དང་།
ཤ་དང་གསུས་པ་རྒྱས་པ་དང་། བད་རླུང་དང་ཟས་མ་ཞུ་བ་དང་། སྐྲན་ལ་
• 261 •



རྡོ་རྗེ་གསུམ་གྱི་བསྙེན་སྒྲུབ་ཀྱི་ཆ་ལག་དབྱུག་བཅོས་རིན་པོ་ཆེ།
སོགས་པ་ཐམས་ཅད་སེལ་བ་སྟེ། ཁྲག་གི་མཛོད་ཅེས་པ་དགུ་པ་འདི་ཤིན་ཏུ་
འཇུག་ཚེ་གསུངས།
བཅུ་པ་མཁྲིས་པའི་གསང་ཡིན་ཏེ། མཁྲིས་པ་ཕོ་བར་ལུད་ནས་མཁྲིས་
པ་སྐྱུགས་པ་དང༌། ཁ་ཁ་བ་དང་། མིག་དང་ཤ་མདོག་སེར་པོ་དང་། མ་
ཞུ་བ་དང་། ཟས་དང་གར་མི་འགྲོ་བ་དང༌། མཁྲིས་སྐྲུན་དང་། འཁྲུ་བ་
འབྱམས་པ་རྣམས་སེལ་ལོ། །
བཅུ་གཅིག་པ་ནི་མཆེར་པའི་གསང་ཡིན་ཏེ། རྩ་ཆུ་བསྡམས་པ་དང་།
སྦྲིད་པ་འགགས་པ་དང་། འཁྲོག་ཅིང་འུར་སྒྲ་འདོན་པ་དང་། མཆུ་ལ་བད་
ཀན་ཆགས་པ་དང་། གདོང་ལ་ཁྱེ་མ་མང་པོ་ཡོང་བ་དང༌། དམུ་ཆུ་དང་།
ཕོ་བ་དང༌། མཆེར་པའི་ནད་གཅིག་ཏུ་འདྲིལ་བ་རྣམས་སེལ་ལོ། །
བཅུ་གཉིས་པ་ནི་ ཕོ་བའི་གསང་། ལྷེན་དང་མེ་དྲོད་ཉམས་པ་དང༌།
སྐྲན་དང་མ་ཞུ་བ་དང་། བད་རླུང་དང་སྐྱུགས་པ་རྣམས་སེལ་ལོ། ། །
བཅུ་གསུམ་པ་ནི་སྣོད་སྤྱིའི་གསང་། ཁུ་ཁྲག་འཛག་པ་དང་། གྲང་
རླུང་གིས་རྟག་ཏུ་འཁྲུ་བ་དང་། དམུ་ཆུ་དང་མངལ་སྐྲུན། སེམས་འཕྱོའི་
ནད་རྣམས་སེལ་ལོ། །
བཅུ་བཞི་པ་ནི་དོན་སྣོད་སྤྱིའི་ཞབས་ཞེས་པའམ། རིན་པོ་ཆེ་་་་་
དབྱིབས་ཀྱང་ཟེར་ཏེ་ནད་མཐའ་དག་འདྲེས་པའི་གསང་ཡིན་ནོ། ། །
བཅོ་ལྔ་པ་ནི་མཁལ་མའི་གསང་། སྐེད་ (རྐེད་)པ་ན་ཞིང་སྐྱུར་པོར་
སོང་བ་དང་། གོམ་པ་དྲག་པོ་འདོར་མི་ཤེས་པ་དང༌། ཚིགས་པ་ཕྱི་ནང་དུ་
ཐོན་པ་དང་། ཁམས་མི་བརྟན་པ་དང༌། མཁལ་མ་ན་བ་དང་། གྲང་བས་
བེ་སྣབས་འཁྲུ་བ་ལ་སོགས་པ་སེལ་ལོ། །དེའི་གཡས་གཡོན་མཚོན་རེ་ན་མཁལ་
• 262 •



གསོ་རིག་ཡིག་ཆ་ཉིང་བསྡུས།
རྩ་ནག་པོ་བྱ་བ་ཡོད། དེ་རུ་བསྣུན་པས་འཇིགས་སྣང་དང་། མཐོང་སྣང་སྣ་
ཚོགས་པ་ཤར་བ་དང༌། གྲང་བའི་ནད་ཀུན་ཕལ་ཆེར་སེལ་བའོ། ། དེའི་
གཡས་གཡོན་མཚོན་རེ་ན། མཁལ་འབྲས་ཡོད་དེ་མཁལ་མ་འཁྱག་པ་ལ་་་
སོགས་སེལ་ལོ། ། དེ་ནས་ཐུར་དུ་མཚོན་གང་མཁལ་ཚིལ་ཏེ། གྲང་རླུང་
ཞུགས་པ་ལ་སོགས་སེལ་ལོ། ། །
བཅུ་དྲུག་པ་ནི་བསམ་སེའུ་ཞེས་པ་ཐིག་ལེའི་གསང་། ཤིན་ཏུ་གཉན་
ནའང་། དལ་བུས་བསྣུན་པས། གྲང་རླུང་ཞུགས་པ་དང་། ཕོ་ཁར་སྲིན་
བུ་ཞུགས་པ་སེལ་ལོ། །
བཅུ་བདུན་པ་ནི་ལོང་གའི་གསང་། ལོང་ག་འུར་འཁྲོག་བྱེད་པ་དང༌།
ལྗང་སེར་འཁྱུ་བའི་ནད་རྣམས་སེལ་ལོ། །
བཅོ་བརྒྱད་པ་ནི་རྒྱུ་མའི་གསང་། འཁྲོལ་ཞིང་བེ་སྣབས་འཁྲུ་བ་དང་།
རྒྱུ་སྐྲན་དང་བཅས་འཁྲུ་བ་དང་། ལྟེ་བ་མན་ཆད་ནད་རྣམས་སེལ་ལོ། །
བཅུ་དགུ་པ་ནི་ལྒང་པའི་གསང་། གྲང་བས་དྲི་ཆུ་སྲི་བ་དང་། མི་ཐུབ་
པ་དང༌། སྒྲུང་པའི་ནད་རྣམས་སེལ་ལོ། །
ཉི་ཤུ་པ་ནི་གྲང་བའི་གསང་། ཆུ་ནད་ས་བོན་འཛག་པ་དང༌། གྲང་
འཁྲུའི་ནད་རྣམས་མ་ལུས་པ་སེལ་ལོ། །
ཉེར་གཅིག་ཐུར་སེལ་རླུང་སྒོའི་གསང་། འོག་རླུང་བསྡོམས་པ་དང༌།
མི་ཐུབ་པ་དང་། བུད་མེད་ཀྱི་ཁམས་ཆད་མ་རན་པར་ཆད་པ་དང༌། འོང་
མ་རན་པར་འོང་བ་དང་། སྐྱེས་པའི་ས་བོན་དྲོད་ཆུང་བས་བུ་རུ་ཆགས་མ་
ནུས་པ་རྣམས་སེལ་ལོ། ། ཐུར་སེལ་ལོག་ནས་དྲི་ཆུ་འབྱམས་པ་དང༌། ཐིག་
ལེ་འཛག་པ་དང༌། མཁལ་མ་ན་བ་ལ་མཁལ་མ་བྱ་འདབས་ཀྱི་གསང་དང་།
• 263 •



རྡོ་རྗེ་གསུམ་གྱི་བསྙེན་སྒྲུབ་ཀྱི་ཆ་ལག་དབྱུག་བཅོས་རིན་པོ་ཆེ།
གྲུ་མོས་སླེབས་པའི་བཤུལ་ཤའི་གསང་ལའོ། ། སྒལ་ཚིགས་ཉེར་བརྒྱད་ཅེས་
པ། ཨན་སྟོང་གི་ཉག་ལ་བརྒྱབ་ན་གཉིད་ཡེར་བ་སེལ་ལོ། ། ཨན་སྟོང་ནས་
ཡར་བཞི། མར་ཉི་ཤུ་པ་ནས་མཇུག་རུས་ཏོག་ཏོག་ཡན་ཆོད་ལ་བཞི་སྟེ་བརྒྱད་
དོ། ། ཐམས་ཅད་ལ་ཕན་ཡོན་རེ་རེ་ཡོད་ན་དང་། གོང་གི་ཚོ་ལྟག་རྩ་ནག་
པོ་དང་གཤིབས་ཡོད་པས་དོག་དྲགས་པས་མི་གཏུབ། འོག་གི་ཉེར་གཅིག་པ་
ལ་བརྒྱབ་ན། རླུང་གི་གོང་བུ་ཞེས་པ་འོག་རླུང་སྟོད་དུ་འཚངས་པ་སེལ་ལོ། །
ཉེར་གཉིས་པས་འབྲུམ་ནག་གིས་བཟུང་བ་སེལ་ལོ། །
ཉེར་གསུམ་པས་ཕོ་མོའི་མཚན་མ་ལུག་པ་དང༌། སྐྱེས་པའི་འབྲས་བུ་
ཁོང་དུ་བྲོས་པ་རྣམས་སེལ་ལོ། ། །
ཉེར་བཞི་པ་མར་རྩེའི་ཏོག་ཏོག་ལ་བརྒྱབ་ན་དབུགས་འཁྱིལ་བ་དང་མི་
བསྡམས་པ་དང༌། ཐིག་ལེ་འཁྱིལ་བ་རྣམས་སེལ་ལོ། །
མདུན་གྱི་གསང་ལ་ཨོལ་བའི་སྟོང་ནི་སྲོག་རྩའི་མདུན་གསང་སྟེ། གྱེན་
རྒྱུ་ལོག་པས་སྙིང་འཆུ་བ་དང་། གྲེ་བ་འགགས་པ་དང་། མགྲིན་པ་མི་བདེ་
བ་དང་། དང་ག་མི་བདེ་བ་དང་། གྱེན་དུ་འཚངས་པ་དང་། གློ་དང་
སྐྱུགས་པ་ལ་སོགས་པ་སེལ་ལོ། །
དངངས་པ་དང་། དབུགས་འདྲེན་མི་ཤེས་པ་དང་། སྒྲོག་རུས་ན་བ་
དང༌། སྣ་རྩེ་ན་བ་རྣམས་ལ་སྒྲོག་རུས་ཕུག་གི་གསང་ཞེས་པ་མཇིང་མཚམས་
མཐེ་བོང་གིས་མནན་པས་མར་ཐིམ་འགྲོ་བར་དབྱུག་པའི་རྩེ་མོས་དལ་བུས་་
བསྣུན་པས་སེལ། །
སྙིང་གསང་སྒོར་མོ་ཞེས་པ་ནི། ནུ་མའི་སྟེང་ནས་གྱེན་ལ་མཚོན་གང་ནི།
སྙིང་དང་སྲོག་རྩ་བསྡམས་པའི་གསང་། མཆན་ཁུང་ངོས་སུ་མཚོན་གང་ནི།
• 264 •



གསོ་རིག་ཡིག་ཆ་ཉིང་བསྡུས།
སྲོག་རྩར་ཆུ་སེར་རླུང་ཞུགས་གསང་། ཐུར་དུ་མཚོན་གང་སྙིང་ཆུའི་གསང་། །
བྲང་ངོས་མཚོན་གང་སྙིང་གི་ལོགས། ཆུ་སེར་བད་རླུང་རླངས་འཁྱིམ་གསང་།
ནུ་མའི་བར་ནི་དཀར་ནག་མཚམས་ཀྱི་གསང་། དེ་ནས་གཡས་གཡོན་མཚོན་
རེ་ནི། གློ་སྙིང་འཛོམས་པའི་གསང་ཡིན་པས། སྟེང་རླུང་སྐྲན་དང་ཆུ་སེར་
ཞུགས། གློ་སྙིང་ནད་རྣམས་མ་ལུས་སེལ། སྒྲོག་རུས་ཀྱི་དཀྱིལ་ནས་ཐུར་དུ་
སོར་བཞི་བཅལ་བ་ན། གོ་ཆེན་གོ་ཆུང་ཞེས་པ། རྒྱ་རུ་སོར་བཞི་ཡོད་པའི་
རྩིབ་ བར་ གཉིས་ནས། ཁོག་སྟོད་ཀྱི་ནད་ རྣམས་ འདོན་ སའི་ གསང་ ཡོད།
རྩིབ་གུ་ཐུང་ནས་ཐུར་དུ་སོར་བཞི་བཅལ་བ་ན། མཛོད་བུ་ཆུང་གི་གསང་ཞེས་
པ་རྩིབ་མའི་གོ་བར་གསུམ་ནས་ གློ་བའི་ནད་རྣམས་འདོན་པའི་གསང་ཡོད།
ནུ་མ་གཡོན་ནས་ཐུར་དུ་མཚོན་དོ་བཅལ་བ་ན། མཆེར་བའི་མདུན་གསང་
ཡིན། ནུ་མ་གཡས་ནས་ཐུར་དུ་མཚོན་དོ་བཅལ་བ་ན། མཆིན་པའི་གསང་
ཡིན། ཕོ་གསང་རིམ་པ་དགུ་ལ་ནི། ལྷན་སྣའི་རྩེ་ནས་ཐུར་དུ་ནི། །མཚོན་
གང་གཡས་གཡོན་དབུས་དང་གསུམ། །གོང་མ་གསུམ་ནི་ལྷུན་གྱི་གསང་། །
བར་མ་གསུམ་ནི་སྐྲུན་གྱི་གསང་། །འོག་མ་གསུམ་ནི་མེ་ཉམས་གསང་། ། ཕོ་
ལོག་ལ་སོགས་སེལ་བར་འགྱུར། །མེ་དང་མཉམ་གནས་ལོག་པ་དང་། །དྲི་ཆབ་
ཨརྒྱུ་ལ་སོགས་པའི། ། མེ་ཏོག་དང་མར་མེ་རྒྱས་པ། བདུག་སྤོས་དང་ཞལ་
ཟས་དབང་གི རོལ་མོ་དྲག་པོ་ཡི། དྲིལ་བུ་དང་པི་ཝཾ་ཞི་བའི། རྔ་དང་ཌ་
རུ་རྒྱས་པ། དུང་གི་གླིང་བུ་དབང་། ཆ་ལང་དང་ཕེབ་རྡོབ་དྲག་པོ་ཡིས།
མ་ཞུ་ལྷན་སྐྲན་སྦོ་དང་འགྱིང་། ། ཕོ་ལོག་ལ་སོགས་སེལ་བར་བྱེད། །གསུམ་པ་
སྟོང་རྒྱུང་གསུས་སྦོས་ནས། །ལག་པས་བསྣུན་པས་དིང་དིང་ཟེར་ན་གང་ལ་
ཡང་རུང་། སྐེད་ཉག་ཏུ་སོང་ནས་དྲོད་མེད་ན་གང་ཉག་སར་བརྡེག
• 265 •



རྡོ་རྗེ་གསུམ་གྱི་བསྙེན་སྒྲུབ་ཀྱི་ཆ་ལག་དབྱུག་བཅོས་རིན་པོ་ཆེ།
ཕོ་ལོག་ལ་ཚ་ལོག་དང་གྲང་ལོག་གཉིས་ལས། ཚ་ལོག་ནི་ཚ་ཞིང་་་་་
འཁྲུགས་པས་མི་རུང་། གྲང་ལོག་ནི་གྲང་ཞིང་སྦོས་པས་བརྡེག་ ཏུ་རུང་་་་
བའོ། །
ལྟེ་བའི་གཡས་གཡོན་མཚོན་རེ་ནི། ། ལོང་གའི་ཕུག་གི་གསང་ཡིན་་་་་
པས། །ལོང་སྐྲུན་སྦོ་འཁྲོག་འཁྲུ་འབྱམས་སེལ། །ལྟེ་འོག་མཚོན་གང་ཁ་གསུམ་
རྒྱུ་སྟོད་གསང་། །དེ་འོག་མཚོན་གང་ཁ་གསུམ་རྒྱུ་སྨད་གསང་། །དེར་བསྣུན་རྒྱུ་
མ་སྦོ་འཁྲོག་འཁྲུགས། ། རྒྱུ་མའི་གྲང་ནད་སེལ་བར་བྱེད། །དེ་འོག་ཁ་གསུམ་
ལྷང་ པའི་ གསང་། ། གྲང་བས་ཆུ་ ཁ་ ས་ སྙི་དང༌། ། མཁལ་རྐེད་ན་བ་ དང་།
འབྲས་བུ་སྐྲངས་པ་དང༌། བུད་མེད་ཀྱི་ཉི་མ་འབྱམས་པ་དང་། རྩ་ཆུ་་་
བསྡམས་པ་དང་། རང་དབང་མེད་པར་འཆོར་བ་དང་། བུད་མེད་བུ་ནད་
ཀྱིས་འཆི་ཐུག་པ་རྣམས་ལ། ལྒང་པའི་གསང་གསུམ་དང་། བཤུལ་ཤའི་
གསང་གཉིས་དང་། དལ་སྨད་ཀྱི་དཔྱི་དྲུག་མདོ་རྣམས་ལ་བརྡེག་པར་བྱའོ། །
བསྣུན་ཐུབ་ན་བཤང་གཅིའི་བར་ལའང་རུང་ངོ༌། །
དཔྱིའི་ཁ་གཟར་གཉིས་ནས་རྒྱུ་ཞབས་ཀྱི་སྟེང་གཉིས་སུ་ཆག་གང་བཅལ་
བའི་ས་ནི། བྱང་ཁོག་སྨད་ཀྱི་བྱིངས་གསང་ཡིན། འབྲས་བུ་སྐྲངས་པ་དང་།
རྩ་ཆུ་བསྡམས་པ་དང་། མི་ཐུབ་པ་རྣམས་སེལ་ལོ། །
གདོན་ལ་སྲིན་ལག་གཡོན་ནས་བཟུང་ལ། ནུ་དབྲག་དཀར་ནག་་་་
མཚམས་སུ་བསྣུན། སྤྱི་བོའམ་གཙུག་ནི་དོན་སྙིང་ལྔ་ལ་སོགས་པ་ནང་ནི་རྩ་
ཐམས་ཅད་འདུས་པའི་གསང་ཡིན་པས། ཀླད་པའི་རྩ་བརྒྱ་ལ་རླུང་ཞུགས་
ནས་འབོག་པ་དང་། གཞུང་ཤིང་ལ་རླུང་དང་ཆུ་སེར་ཞུགས་པས་སྒྱུར་པོར་
སོང་བ་དང༌། དོན་སྣོད་ལ་རླུང་ཞུགས་པ་ལ་སོགས་སེལ། ཡན་ལག་གི་རླུང་།
• 266 •



གསོ་རིག་ཡིག་ཆ་ཉིང་བསྡུས།
རླུང་རེངས་ནས་མགོ་བོའི་ནད། ལྟག་པ་གཡས་པ་གློ་བའི་གསང་། ལྟག་པ་
གཡོན་ པ་ མཆེར་ པའི་ གསང་། ལྟག་ པའི་ འབོལ་ ནི་ མཁལ་ མའི་ གསང་།
དཔྲལ་བའི་ཟུར་གཉིས་མཆིན་པའི་གསང་། དཔྲལ་བའི་དཀྱིལ་ནས་མཚོན་
གསུམ་གྱེན་དུ་བཅལ་བ་ན། མཚོག་མའི་གསང་གསུམ་ཡོད། སྤྱི་གཙུག་ནས་
གཡོན་དུ་སོར་བཞི་བཅལ་བ་ན། ལག་པ་གཡོན་གྱི་མདུན་གསང་ཡོད། དེ་
ནས་གཡས་གཡོན་དུ་སོར་བཞི་བཅལ་བ་ན། ཟུར་གསང་གཟེར་བཞི་ཞེས་པ་
སྟེ། དེ་རྣམས་སུ་བསྣུན་པས་མགོ་བོའི་ནད་རྣམས་སེལ། མིག་གི་ཐད་ཀ་
དཔྲལ་ཟུར་གཉིས་སམ། དཔྲལ་བའི་སྟོད་ལ་བསྣུན་པས་སྣ་ཁྲག་འཛག་པ་
སེལ། རྣ་བ་འོན་པ་ལ་ཁྲག་འོན་ཡིན་ན་ནང་དུ་ཁྲག་སྐམ་པོ་ཡོང་བས་མི་རུང་།
གྲང་རླུང་གིས་ན་བའམ་འོན་པ་ལ། རྣ་ལྟག་གི་རུས་པ་སྒུར་པོ་ལ་བརྡེག སྣེ་
ཆུང་ཆུང་གི་སོར་གང་གི་མདུན་དུ་སྣུམ་བསྐུས་ལ་མཉེ། མ་དྲག་ན་སྣུམ་ཕྱིས་
ལ་དལ་བུས་བརྡེག སྣེ་ཆུང་དང་སྣ་ཤལ་ནས་འཐེན། ལྟག་པའི་སྟོང་ལ་
བསྣུན་པས། མགོ་འཁོར་འགྱེལ་བུབ་བྱེད་པ་སེལ། མིག་གཉིས་ཀ་ན་ན་
ལྟག་ཟུར་གྱི་འབུར་དང་། དེའི་གཡས་གཡོན་གྱི་མཚོན་རེ་ན། མིག་གི་རྩའི་
གསང་ཡོད་པས། གང་ན་ངེས་སུ་བརྡེག དེའི་གཡས་གཡོན་གྱི་བ་སྤུ་འཁྱིལ་
སར་བསྣུན་པས་མཇིང་རེངས་དང་མི་བདེ་བ་སེལ། སྣས་དྲི་མི་ཚོར་ན་སྣའི་
ཁྲུམ་ཁྲུམ་མཉེ། རླུང་དྲག་ཏུ་འབུད། མུར་འགྲམ་གཉིས་དང་ཨོལ་ཀོའི་བར་
གྱི་རྩ་གཡས་གཡོན་ལ་བསྣུན་པས། སོ་དང་འགྲམ་པ་ན་བ་སེལ། སྨྱོ་འབོག་
ལ་གཉའ་ཆུང་གཡས་གཡོན་གྱི་བ་ སྤུ་འཁྱིལ་བ་དང༌། ཕྲག་པའི་འབྲེལ་་་་་
མཚམས་དང་། སྒྲོག་རུས་པའི་ནང་དུ་བསྣུན། དཔྲལ་བའི་དཀྱིལ་གྱི་སྐུ་
མཚམས་ ལ་ བསྣུན་པས། ཚིག་ པ་ ཟ་ བ་ དང༌། སྙིང་ མི་ དགའ་ བ་ དང༌།
• 267 •



རྡོ་རྗེ་གསུམ་གྱི་བསྙེན་སྒྲུབ་ཀྱི་ཆ་ལག་དབྱུག་བཅོས་རིན་པོ་ཆེ།
ཤེས་པ་འཕྱོ་བ་རྣམས་སེལ། །
ལྐུགས་ནས་སྨྲ་མི་ཤེས་པ་དང༌། ལྕེ་ན་བ་ལ། འཁུར་འཛུམ་ནས་སྣ་
ཤལ་གྱི་ཐད་ཀར་སོར་བཞི་བཅལ་བའི་འགྲམ་ལོགས་དང༌། མཆུ་དང་ཨོལ་
ཀོའི་བར་དང་། ལྐོག་མའི་སྟེང་ནས་མཚོན་རེ་བཅལ་པའི་གཡས་གཡོན་ན་
འཕར་རྩ་ཡོད་པས། དེ་རྣམས་སུ་དབྱུག་པའི་རྩེ་མོ་དལ་བུས་བསྣུན་པར་་
བྱའོ། ། གློ་བུར་དུ་སྨྲ་མི་ཤེས་པ་བྱུང་ན། ཨོལ་ཀོའི་སུམ་མདོའི་མར་ཟུར་
ལ་བརྡེག རྟག་ཏུ་མཆུ་ན་བ་ལ་མ་མཆུའི་འོག་གི་ཀློང་ལའོ། ། སྐྱུགས་པ་
དང༌། དང་ག་མི་བདེ་བ་དང་། བུ་ཚ་བཙས་པས་སྐྱ་རྦབ་ཏུ་སྐྲངས་པ་ལ།
ཨོལ་བའི་སྟོང་ལ་བསྣུན། གྲེ་བ་འགགས་པའམ་མིད་པ་འཁྲིལ་བ་ལ། ཨོལ་
མདུད་འོག་ཏུ་བསྣུན་པར་བྱའོ། །
གོང་པོའི་གསང་ཞེས་པ་ སྒྲོག་རུས་འོག་རྩིབ་མའི་བར་ལ་བསྣུན་པས།
རོ་སྟོད་རྒྱུངས་པ་དང༌། སྙིང་མི་དགའ་བ་སེལ། ཤེས་པ་འདུས་པ་དང་།
ངུ་སྙིང་འདོད་པ་ལ། ལག་པའི་མཁྲིག་མཚམས་སོར་བཞིའི་ཐད་ཀར་བརྡེག
ཁྱབ་བྱེད་ཀྱི་རླུང་རེངས་པ་ལ་སོགས་ལ། སོག་པ་འབོག་མཚམས་ཀྱི་གཤམ་ན་
བྱང་ཁོག་སྟོད་ཀྱི་གསང་ཆེན་ཡོད། དེའི་ ཐད་ཀའི་ཕྱི་ཟུར་གཉིས་ན་ཟུར་་
གསང་གོང་མ་ཡོད། མཉམ་བཞག་ལ་བསྡད་པའི་གྲུ་མོ་གཉིས་ཀྱིས་སླེབས་
པའི་སའམ་ལག་པ་གཉིས་ཀྱིས་རང་ཕྱོགས་ཀྱི་རྣ་བ་བཟུང་བའི་གྲུ་མོས་སླེབས་པ་
ན། ཟུར་གསང་འོག་མ་ཡོད་པས་བྱང་ཁོག་སྟོད་ཀྱི་ནད་དང་ཕོ་མཆིན་གྱི་ནད་
རྣམས་སེལ། ལག་མགོ་ན་བ་ལ་མཐེབ་ཆེན་གྱི་རྩའི་སྐྱོན་ལའོ། ། ལག་པ་
གྱེན་འདེགས་མི་ཤེས་ན། དཔུང་པའི་སོག་པ་འབྲེལ་མཚམས་ཀློང་ལའོ། །
ལག་མ་མདུན་དུ་མ་འཁྱོལ་ན། དཔུང་པའི་རྒྱབ་ཀྱི་འབྲེལ་མཚམས་ལའོ། །
• 268 •



གསོ་རིག་ཡིག་ཆ་ཉིང་བསྡུས།
ལག་པ་རྒྱབ་ཏུ་མ་འཁྱོལ་ན། དཔུང་པའི་མདུན་གྱི་འབྲེལ་མཚམས་ལའོ། །
སོར་མོ་ན་བ་ལ་འབྲེལ་མཚམས་ཀྱི་ཀློང་ལའོ། ། རྐང་པ་ན་བ་དང་ཞ་བ་ལ་
བརླ་དང་དཔྱི་མཚམས་སྐྱོང་ལའོ། ། རྐང་པ་ན་བ་དང་ཞ་བ་ལ་བརླ་དང་
དཔྱི་འབྲེལ་མཚམས་ཀྱི་དཔྱི་མིག་མཇུག་བསྡུམ་གྱི་སླེབས་པ་ན། མཁལ་སྨད་
ལ་གྲང་བ་ཞུགས་པའི་གསང་ཡོད་པས་གང་དུ་རྒྱབ་ཀྱང་ཡོང་བའོ། ། རྐང་
པ་འཁུམས་པ་ན་སྒྱིད་ཁུང་ལའོ། ། བྱིན་པ་ཉ་གཞུག་ལོང་མོ་དང་། རྒྱུ་
ཚིགས་པ་ཡི་ནད་རྣམས་ལ། ། ལོང་མོར་རུས་མིག་གཉིས་ལའོ། ། བརླའི་
ཕྱོགས་གཉིས་སུ་སོར་མོ་བསྐུམ་ནས་ལག་པ་བརྐྱངས་པས་སླེབས་པ་ན། རྐང་
པ་བཤལ་ཞིང་ན་བ་དང༌། ཆུ་སེར་ཞུགས་པ་སེལ་བའི་གསང་ཡོད། གཞང་
ལུག་ན་དཔྱིའི་ཁ་ཚེ་ ཕགས་ལའོ། ། པུས་མོ་ན་ན་ ལྷ་ ངའི་མཐའ་མ་དང་།
རྗེ་ངར་གྱི་བྱ་རོག་མིག་ལའོ། ། རྐང་པའི་མཐེབ་ཆེན་གྱི་ སྤུ་ནག་ སྟེང་དུ་་
བསྣུན་ པས་ སྙིང་ རླུང་ སེལ་ ལོ། ། གྲེ་ ནད་ ལ་ ཕྲག་ གསང་ གཉིས་ ལའོ། །
རྐང་པའི་རྒྱུ་ཞབས་རྩིབ་བུ་ཐུང་གི་གསང་། མཇུག་གུ་ཐུང་གི་རྩེ་མོས་གསུམ་
ནི་རླུང་ལོག ཐུར་དུ་འབེབས་པའི་གསང་ཡིན། རྩ་འཁྲེས་ཤ་འཁྲེས་རྣམས་
ལ་གང་བྱུང་སར་རྒྱབ་པས་ཆོག གཞན་ཡང་ཉམ་ང་བའི་རྩ་མཁལ་མ་ལ་ཡོད།
དེར་རླུང་སེམས་འདུས་ན་འཇིགས་ཤིང་ཉམ་ང་བ་འབྱུང་། མྱ་ངན་གྱི་རྩ་ནི་
རྐང་པའི་མཐེབ་བོང་ལ་གནས་ཏེ། དེར་རླུང་སེམས་འདུས་ན་འདྲེས་རྩ་ནི་
ལག་པའི་མཐེབ་བོང་གཉིས་དང་། སྲིན་ལག་གཉིས་ལ་ཡོད། དེར་རླུང་
སེམས་འདུས་ན་ཉམས། གསུམ་ཀ་ལ་འདྲེའི་གནོད་པ་འབྱུང་བས། དེའི་
གནད་ཤེས་པ་ནི་ཤིན་ཏུ་གཅེས་སོ། །
དང་པོ་དབྱུག་པའི་རང་ལྗིད་ཙམ། །སྐྲངས་ན་ཅུང་ཟད་ཆེ་བར་་་་་་་
• 269 •



རྡོ་རྗེ་གསུམ་གྱི་བསྙེན་སྒྲུབ་ཀྱི་ཆ་ལག་དབྱུག་བཅོས་རིན་པོ་ཆེ།
བསྣུན། །དེ་ཡང་ཤ་སྣག་ཆེ་བ་དང་། །གསུས་པ་དག་ལ་ཐོག་བརྡེག་སྟེ། །རུས་
པ་ལ་ནི་འཇོལ་འདྲེད་དང༌། ། ཉ་དང་ཆུ་རྒྱུས་ཚིགས་མིག་ལ། ། མགོ་གློད་
དབྱུག་པ་ལྡེམ་པ་ཡིན། །ཆུ་རྒྱུས་ལ་ནི་དལ་བུས་བརྡེག། གཉན་ས་ལ་ནི་དབྱུག་རྩེ་
ཡིས། ། དལ་བུས་གཅིག་ཏུ་སྒྲིལ་ཞིང་བསྣུན། ། ཡུལ་དོགས་ལ་ནི་མཐེབ་
མོས་བསྣན། །སོར་གང་ཕན་ཆད་ཀྱི་ཁ་དབྲག་ལ་བསྣུན། སྐྱ་སོབ་བྱུང་ན་
རླུང་ཡིན་པས། །བ་སྤུ་ཁ་བྱེ་ཙམ་ལ་བཞག། ནད་དྲག་པོ་ལ་དབྱུག་པ་འཇམ་པོས་
མི་ཐོན་པས། ནད་པའི་ཟུངས་ཀྱི་ཐེག་ན་དྲག་པོར་བརྡེག དྲག་པོའི་ནད་
མིན་ན་འཇམ་ཡུན་བསྲིང་ལ་བརྡེག བླ་མ་དཀོན་མཆོག་དཔང་དུ་བཞག་
དེ་ནས་གསང་གི་སྟེང་ཉིད་དུ། །ནད་དང་སྡིག་སྒྲིབ་མ་ལུས་ཀུན། །འུབ་ཀྱིས་
འདུས་པར་བསམ་ནས་ནི། །མདུན་དུ་བསྣུན་པས་རྒྱབ་ཏུ་ནི། །ཚག་སེའི་ལྟ་
བུའི་བུག་པ་ནས། །ནད་དང་སྡིག་སྒྲིབ་མ་ལུས་པ། ། སྔོ་དམར་རྣམ་པར་ཐོན་
པར་བསམ། །རྒྱབ་བསྣུན་རྒྱབ་ཏུའང་དེ་ལྟར་བསམ། །དེ་ནས་ཟུག་གི་དབལ་
ཆག སྐྲངས་པ་མགོ་ལེབ་སོང་ནས། ནད་འབྲུམ་ཐོན་པ་དང་། ཁབ་
བཙག་གིས་ཁྲག་ངན་འདོན། ཕོ་ལོག་དང་། སྐྲངས་པ་སྐྱ་སོབ་ཏུ་བྱུང་བ་
དང་། ཁ་དོག་མ་འགྱུར་ན་ཁབ་བཙག་སྤང་། འཕར་རྩ་བཤུལ་ཤ་ཆུ་རྒྱུས་
རྣམས་ལའང་ཁབ་བཙག་སྤང་། སྔོ་སྐྱར་བྱུང་ན་གྲང་བ་ཡིན། ། སེར་པོར་
བྱུང་ན་མཁྲིས་པ་ཡིན། །དམར་པོ་ནག་པོ་སྨུག་པོ་རྣམས། །ཁྲག་དང་བད་ཀན་
ཆུ་སེར་རོ། ། ཁྲག་ངན་མང་དུ་བཏོན་པས་ཆོག། དབྱུག་རྗེས་ཆང་ཤའི་ཚོད་
མ་བཏང་། ། རླུང་སྐྱེས་གྱུར་བ་དབྱུག་ཤུལ་དང་། ། གསུས་པ་མ་ཡིན་
བསྐུ་མཉེ་བྱ། །ལོག་གནོན་རོ་སྟོད་མི་བདེ་ན། ། དབྱུག་པ་མི་བྱ་ཧ་འདོན་་་་
ཤེས། །སྨད་ནད་འཕགས་དང་འཆག་པས་སེལ། ། མི་ལྡོག་རྟེན་འབྲེལ་སྔགས་
• 270 •



གསོ་རིག་ཡིག་ཆ་ཉིང་བསྡུས། །
འདི་བཏབ། ༀ་ནད་ཡེ་ནད་ལོ་ལོ་ཡེ་སྭཱ་ཧ། །ཞེས་པའི་སྔགས་བཏབ་པོ། །
རྗེས་ལ་སྟོང་པ་ཉིད་ཀྱི་རྩིས་བཟུང་། བསྔོ་བས་རྒྱས་གདབ། གསང་འཚོལ་
བའི་དུས་སུ། ཚིག་ཐིག བཤུལ་ཐིག བྱ་འདབ་ཀྱི་ཐིག་གསུམ་དྲང་པོར་
བཏབ་ནས། ཚིགས་ཀྱི་སྟེང་ནས་རྩིབ་བར་ལ་འཕྲེད་ཐིག་བཏབ་པ། གཞུང་
ཐིག་གསུམ་པོ་དང་འཕྲད་པའི་བྱ་རོག་མིག་ཚོ་ལ་བརྡེག་པ་ཡིན། མདུན་གྱི་
གསང་མཚོན་ནས་གཅིག་གི་ཆུང་བ་ཡིན་ཅིང་མིའི་ལྤགས་པའི་སྲབ་མཐུག་ནི།
ནས་སྒྱེལ་བའི་ཕྱེད་ཡོད་པས། ཁབ་བཙག་གི་གཏིང་རིང་ཐུང་དེས་ཤེས་སོ། །
མན་ངག་འདི་དཔལ་ལྡན་བླ་མ་དམ་པ་རྣམས་ཀྱི་གསུང་གིས་ཟིན་ཅིང་ཕྱག་ལེན་
མཐོང་བ་དང་། གཞན་ཡང་ཟིན་བྲིས་དང་ཡིག་ཆ་མང་དུ་མཐོང་བ་རྣམས་
ནས་མཐར་ལྡན་བླང་ཞིང༌། གབ་པ་དང་དཀྲུགས་བཤད་དུ་གནས་པ་རྣམས་
ཀྱང་གསལ་བར་ཕྱེ་ཞིང་བདེ་བླག་ཏུ་དཀྲོལ་ནས། ལག་ལེན་གྱི་རིམ་པ་གསལ་
ཞིང་གོ་བདེ་བར་མདོ་སྟོད་ཀྱི་བྱ་བྲལ་བ་ལེགས་པ་དཔལ་བཟང་པོས་ཕྱོགས་
གཅིག་ཏུ་སྡེབས་ནས་ཡི་གེར་བྲིས་པའོ། །
འདིའི་བརྒྱུད་པ་ནི། མཁའ་འགྲོ་མ་ཉི་མ་འོད་ཟེར། གྲུབ་ཆེན་ཨོ་
རྒྱན་པ། རི་ཁྲོད་པ་ཟླ་བ་སེང་གེ། མཁས་བཙུན་འཇམ་དབྱངས་རྒྱལ་་་
མཚན། བླ་མ་སངས་རྒྱས་བཟང་པོ། དེས་བདག་ལེགས་པ་དཔལ་བཟང་ལ་
གནང་བའོ། །
མིའི་བླ་གནས་ཀྱི་བཅད་ཡིག་ལ། ཚེས་གཅིག་རྐང་པའི་མཐེ་བོང་ལ།
གཉིས་ལ་རྒྱབ་ཀྱི་ཚིགས་གསང་ལ། གསུམ་ལ་བརླ་ཡི་ནང་ལོགས་ལ། བཞི་
ལ་སྐེད་རགས་འཆིང་ས་ལ། ལྔ་ལ་ཁ་དང་ལྕེ་ལ། དྲུག་ལ་བྲང་དང་ལྟེ་བ་
• 271 •



རྡོ་རྗེ་གསུམ་གྱི་བསྙེན་སྒྲུབ་ཀྱི་ཆ་ལག་དབྱུག་བཅོས་རིན་པོ་ཆེ།
བྲང་ཞོལ་ལ། བདུན་ལ་རྐང་པའི་ལོང་ལ། བརྒྱུད་ལ་གྲུ་མོ་ལ། དགུ་ལ་
མཆིན་ པའི་ སྟེང་། བཅུ་ ལ་ སྐེད་ པ་ ཡན་ ཆད་ལ། བཅུ་ གཅིག་ པདྨ་ ལ།
བཅུ་ གཉིས་ ཕྲག་ པ་ ཡན་ ཆད་ལ། བཅུ་ གསུམ་ མགྲིན་པ་ དང་ མཆེ་བ་ལ།
བཅུ་བཞི་མཆུ་ལ། བཅོ་ལྔ་ལ་ལུས་སྤྱི་ལ་ཁྱབ་པར་གནས། བཅུ་དྲུག་མཇིང་
པ་ལ། བཅུ་བདུན་ལ་ཁའི་བུ་ག་ལ། བཅོ་བརྒྱད་ལ་ལྟོ་བའི་ནང་ལ། བཅུ་
དགུ་ལ་རྐང་པའི་མཐིལ་ལ། ཉི་ཤུ་ངར་གདོང་དང་ལོང་བུ་ལ། ཉེར་གཅིག་
རྐང་ པའི་ མཐེའུ་ ཆུང་ ལ། ཉེར་ གཉིས་རྐང་ པའི་ ལོང་བུ་ ནང་ ལོགས་ ལ།
ཉེར་གསུམ་མཆིན་པ་ལ། ཉེར་བཞི་ལག་པའི་མཁྲིག་མ་ལ། ཉེར་ལྔ་ལ་རྐང་
པའི་མཁྲིག་མ་ལ། ཉེར་དྲུག་ལ་བྲང་ཡན་དང་ཕྲག་པ་མན་ཆད་ལ། ཉེར་
བདུན་ལ་པུས་མོའི་ལྷ་ང་ལ། ཉེར་བརྒྱད་ལ་ཕོ་མོའི་མཚན་མ་ལ། ཉེར་དགུ་
ལ་བརླའི་སྲུབ་ལ། གནམ་གང་ལ་རྐང་པའི་རྒྱབ་ལ་གནས་ཟེར་ཡང་། བཅོ་
ལྔ་ལ་དཀར་ཆས་ལུས་ཐམས་ཅད་ལ་ཁྱབ་པར་གནས། གནམ་གང་ལ་དམར་
ཆས་ལུས་ཐམས་ཅད་ལ་ཁྱབ་པར་གནས། གང་ནའང་ལུས་ཐམས་ཅད་ལ་
ཁྱབ་འོང་ཟེར་རོ། ། །
དབྱུག་པ་བརྡེག་པའི་ཚད་ནི། དང་པོ་དབྱུག་པའི་ལྗིད་ ཙམ་བརྡེག
དེ་ནས་སྐྲངས་པ་དང་ཅུང་ཟད་ཆེར་བརྡེག ཡང་ཟུག་ཆེས་ནས་མི་བཟོད་ན་
ཆུང་ངུ་བརྡེག སྐྲངས་པ་སྐྱ་སོབ་ཏུ་བྱུང་ན་རླུང་ཡིན་པས། བ་སྤུ་ཁ་ཕྱེ་ཙམ་
བྱས་ལ་བཞག སྔོ་སྐྱ་བྱུང་ན་ཁྲག་ཡིན་ཏེ། ། སེར་སོབ་བྱུང་ན་མཁྲིས་པ་་་
ཡིན། །སྲ་ན་ནད་ཞེན་ཆེ་བ་ཡིན། ། དལ་གྱིས་གློད་ལ་བརྡེག་པར་བྱ། །ཤ་་
མདོག་མ་འགྱུར་ཚུབ་མི་དགོས། །དམར་པོ་བྱུང་ན་ཁྲག་ནད་ཡིན། །སྨུག་ནག་
དག་ལ་ཁབ་བཙག་བྱ། །དེ་དག་བད་ཀན་ཆུ་སེར་ཡིན། །ཁྱད་པར་ནད་ལོག་
• 272 •



གསོ་རིག་ཡིག་ཆ་ཉིང་བསྡུས།
འབྱུང་གྱུར་ན། །ཆུ་སེར་མང་པོ་ཡོད་ངེས་པས། ། ཁྲག་ངན་མང་དུ་འདོན་པར་
བྱ། །སྤྱིར་ནི་སྐྱངས་པ་ཐམས་ཅད་ལ། །ཁབ་བཙག་ཁྲག་དག་དབྱུང་བར་བྱ། །
ལོག་གནོན་དག་ལ་འདི་ལྟ་སྟེ། །རླུང་ཤས་ཆེ་ན་དབྱུག་ཤུལ་དང་། ། གསུས་པ་
མིན་ལ་བསྐུ་མཉེ་བྱ། །སྨད་ཀྱི་ནད་རྣམས་ཐམས་ཅད་ལ། །འཁྲབ་དང་འཆག་
པ་གལ་ཆེའོ། ། སྙིང་རླུང་སྨྱོ་འབོག་ལྟ་བུ་ལ། །དབྱུག་ཤུལ་མིན་པའི་གསང་
རྣམས་ལ། ། ཚ་རྡོ་བསྐུ་མཉེ་ཤིས་པ་ཡིན། །རུས་པ་བརྡུངས་པའི་དུགས་ཀྱང་
བྱ། །ཕན་ཡོན་དག་གི་བྱེད་པ་ནི། །ནད་ཀྱི་རིགས་ལ་མེ་དང་གཏར། །ཐུར་མ་
དག་གི་གོ་ཆོད་དོ། །གདོན་ལ་དབྱུག་པ་བརྡེག་པ་ནི། །ནད་པ་དེ་ཡི་སྲིན་ལག་
བཟུང་། །དྲག་སྔགས་བཟླས་ཤིང་རྩ་འདེད་བྱ། ། གཟེར་ཕོར་དག་གིས་བསད་
པར་བྱ། ། བརྡེག་པའི་ཐབས་ནི་འདི་ལྟར་ཡིན། ། རང་ཉིད་ལྷ་ཡི་ང་རྒྱལ་་་་་
གྱིས། །དབྱུག་པ་སྟེང་དུ་འཕྱར་བྱས་ལ། །བླ་མ་དཀོན་མཆོག་དཔང་དུ་གཟུག།
དབྱུག་པ་བར་དུ་འཕྱར་བྱས་ལ། ། ལྷ་སྲིན་སྡེ་བརྒྱད་དཔང་དུ་གཟུག། དེ་ཡང་
གསང་གི་ ཐོག་ཉིད་དུ། །ནད་གདོན་ ཐམས་ ཅད་འདུས་པར་བསམ། །ནད་
དང་སྡིག་སྒྲིབ་དག་ལ་བརྡེག། གཉིས་ཀ་ཞེ་སྡང་བསྐྱེད་པ་ན། །དེ་ཚེ་བརྡེག་པར་
མི་བྱའོ། ། གདོན་ལ་བརྡེག་པའི་དམིགས་པ་ནི། །ནད་གདོན་ཐམས་ཅད་
སྟོང་ཉིད་དང་། །སྙིང་རྗེ་ཉིད་དུ་བསམ་ལ་བསྣུན། །ཡིད་དམ་ལྷ་ཡི་སྔགས་ཀྱི་
གཤམ་དུ། ཨོཾ་ཨ་ཡ། བྷི་མ་ཡ་ཧཱུྃ་ཡ་ནན། གདོན་ཐམས་ཅད་ས་ཧྲི་མ་ར་
ཡ་ རྦད། ཅེས་ པ་ བཏེགས་ ལ་ བཟླས་ སོ། ། ཡང་ བ་ དེ་ བ་ ཧཾ་ག་ སྭཱ་ ཧཱ།
ཞེས་ཉེར་གཅིག་བཟླས་ནས། ཐམས་ཅད་ལ་སྔགས་ཀྱིས་བཏབ་ནས་བྱུགས་
ན། བླ་ གནས་ ལ་ ཡང་ མི་ སྟོང་བ་ཡིན། ཨོ་ ཐཾ། ཤུ་ བྷམ། མངྒ་ལཾ།
དགེའོ། ། ། །
• 273 •



རིན་པོ་ཆེ་བརྟག་པའི་གཏམ་ཙིནྟ་མ་ཎིའི་མཛོད་ཁང་།
༄༅། །རིན་པོ་ཆེ་བརྟག་པའི་གཏམ་ཙིནྟ་མ་ཎིའི་
མཛོད་ཁང་ཞེས་བྱ་བ་བཞུགས་སོ། །
ཀུན་མཁྱེན་འཇིགས་མེད་གླིང་པ།
སངས་རྒྱས་ལ་ཕྱག་འཚལ་ལོ། ། རྒྱལ་བ་བྱོན་ནས་ཀླུ་ཡི་དབང་པོའི་་་་༌་
བར། ། ཀློག་དང་སྒྲུབ་པའི་འཁོར་ལོས་མ་བསྙེངས་བཞིན། །གཙུག་ལག་ཁང་
དང་སྐུ་གསུང་ཐུགས་རྟེན་གྱི། །བྱ་བའི་འཁོར་ལོའང་ཡར་ངོའི་གང་་་་་་་
བཞིན། ། གངས་རིའི་ཁྲོད་འདིར་སེམས་སྟོབས་ཆེན་པོའི་ལྷ། ། མེས་དབོན་་་་
གསུམ་གྱི་རྒྱལ་བའི་ལུང་རྟོགས་དང༌། །བསྟི་གནས་ཆོས་འཁོར་རིན་ཆེན་རྣམ་
གསུམ་གྱིས། །གཏམས་པའི་རྣམ་ཐར་སྒོ་གཏན་སུས་ཁུར་བཟོད། །གང་ཞིག་
ས་འདི་རིན་ཆེན་འབྱུང་གནས་དང༌། །བཟོ་གནས་སྤྲུལ་བའི་རྣམ་རིག་ཐབས་
ཤེས་སུ། །རྟེན་ཅིང་འབྲེལ་བར་འབྱུང་བའི་ཆོས་ཉིད་ལ། །རྟོན་ན་ཡིད་བཞིན་
ནོར་བུའི་མཛོད་ཁང་བཤད། ། འདི་ལ་གཉིས། རིན་པོ་ཆེའི་རྣམ་གཞག་
སྤྱིར་བཤད་པ་དང་། བྱེ་བྲག་ཏུ་སྨོས་པའོ། ། །
དང་པོ། རིན་པོ་ཆེའི་རྣམ་གཞག་སྤྱིར་བཤད་པ།
དང་པོ་ནི། མདོ་སྡེ་དང་རྒྱུད་སྡེ་རིན་པོ་ཆེ་ལ་སོགས་པའི་བཀའ་དངོས་
དང་། པཎ་གྲུབ་རྣམས་ཀྱི་བསྟན་བཅོས་ལས་རིན་པོ་ཆེའི་རྣམ་གྲངས་ལྔ་དང་།
• 274 •



གསོ་རིག་ཡིག་ཆ་ཉིང་བསྡུས།
བདུན་དང་། བཅུ་དང༌། བཅོ་ལྔ་དང་། བཅུ་དགུ་ལ་སོགས་མཆོག་་་་
འབྲིང་དམན་པར་ཕྱེ་བའི་རྣམས་ཀྱང་རིགས་ཀྱི་སྒོ་ནས་ལྷ་དང་མི་དང་བྱང་ཆུབ་
སེམས་དཔའི་ནོར་བུ་གསུམ་དུ་འདུ་བའི་ཚུལ།
སློབ་དཔོན་ཀླུ་སྒྲུབ་ཀྱིས། རིན་པོ་ཆེ་རིགས་གསུམ་གྱི་དམན་པ་མིའི་
ནོར་བུ་ནི་མཐུ་ཆུང་བ་སྟེ། དེ་ཡང་ཡོངས་སུ་དག་པའི་ཁ་དོག་དང་ལྡན་པས་
ཀྱང་། དུག་དང་། གདོན་དང༌། མུན་པ་དང་། སྐྲངས་པ་དང་། ཚ་
བ་ལ་སོགས་པའི་སྡུག་བསྔལ་སེལ་བར་བྱེད་པས་ན་ཡོན་ཏན་གྱི་ཁྱད་པར་བདུན་
དང་ལྡན་ལ།
ལྷའི་ནོར་བུ་རིན་པོ་ཆེ་ལ་ཡོན་ཏན་སྔ་མ་དེ་བདུན་གྱི་སྟེང་དུ། རྟག་
པར་ལྷའི་ལུས་ཀྱི་རྗེས་སུ་འབྲང་བ་དང་། ཡང་དག་པ་དང་། སྨྲ་བར་རུང་
བ་དང༌། ཡང་ཞིང་མི་ལྕི་བ་སྟེ་ཡོན་ཏན་བཅུ་གཅིག་དང་ལྡན་ཞིང་།
བྱང་ཆུབ་སེམས་དཔའི་ནོར་བུ་རིན་པོ་ཆེ་ནི་སྔ་མ་ཡོན་ཏན་བཅུ་གཅིག་གི་
སྟེང་དུ་སེམས་ཅན་ཐམས་ཅད་ཀྱི་འཆི་འཕོ་བརྟག་པ་དང་། སྐྱེ་བའི་མཐའ་
ཤེས་པ་དང་། ཆོས་ཀྱི་སྒྲ་སྐད་སྣ་ཚོགས་པ་འབྱུང་བ་སྟེ་ཡོན་ཏན་གྱི་ཁྱད་པར་
བཅུ་བཞི་དང་ལྡན་པའོ། །ཞེས་སོ། །
དེ་ལ་བྱང་ཆུབ་སེམས་དཔའི་ནོར་བུ་ནི་ལོངས་སྤྱོད་རྫོགས་པ་རྣམས་ཀྱི་སྐུ་
གསུང་ཐུགས་ཀྱི་རྒྱན་དང་། མངོན་པར་དགའ་བ་ལ་སོགས་པའི་ཞིང་ཁམས་
དང་གཞལ་མེད་ཁང་གི་རྒྱན་དང་། གཞི་དང་། ལྗོན་པ་ལ་སོགས་པ་དཔེར་
ན་འོད་དཔག་མེད་པའི་ཞིང་གི་བཀོད་པ་ལས་བཤད་པ་ལྟར་རོ། །
ལྷའི་ནོར་བུ་ནི་དབང་པོའི་རིན་པོ་ཆེ་ཨིནྡྲ་རྙིལ་(ནི་ལ)དང༌། མཐོན་ཁ་
ཆེན་པོ་དང་། ས་རཱ་ཛ་ཏིའོ། །
• 275 •



རིན་པོ་ཆེ་བརྟག་པའི་གཏམ་ཙིནྟ་མ་ཎིའི་མཛོད་ཁང་།
ལྷ་མ་ཡིན་གྱི་རིན་པོ་ཆེ་ཛམྦུ་ཀ་དང་། ཀླུའི་རྒྱལ་པོ་དག་གི་གཙུག་ནོར་
བིཌཱུརྨ་སྔོ་སྐྱ་ཟུར་བརྒྱད་པ་ལ་སོགས་པ་སྡེ་ཚན་མཐུན་པར་བསྡུས་ཀྱང་རུང་སྟེ་
ལྷ་མ་ཡིན་ནི་གནས་རིགས་སྣ་ཚོགས་པ་ཅན་གྱི་ཕྱིར་རོ། །
དེ་ལས་ མིའི་ རིན་པོ་ཆེ་ནི་རྣམ་པ་ལྔར་བསྡུ་ སྟེ། སློབ་དཔོན་ ཀླུས།
གསེར་ དང༌། དངུལ་ དང་། མུ་ ཏིག་ དམར་ པོ་ དང༌། བཻཌཱུརྨ་ དང་།
ཙིནྟ་མ་ཎི་སྟེ་ལྔར་བཤད་དོ། ། ཞེས་སོ། །
འདིར་གཞན་པ་རྣམས་ནི་འོག་ཏུ་འགོད་པར་བྱེད་ལ། །
ཁྱད་པར་དུ་གྱུར་པ་ཙིནྟ་མ་ཎིའམ། ཡིད་བཞིན་ནོར་བུ་ལ་མཆོག་་་་
དམན་གཉིས་ལས། དང་པོ་ནི། དེ་བཞིན་གཤེགས་པའི་རིང་བསྲེལ་རྣམ་པ་
ལྔ་དང་། ཁྱད་པར་ཉུང་འབྲུ་ལྟ་བུའི་རིང་བསྲེལ་ཏེ། མདོ་སྡེ་བསྐལ་བཟང་
ལས་ཀྱང་། སྐུ་གདུང་ནི་རྒྱས་པར་འགྱུར་རོ། ། ཞེས་པ་ལྟར་འདྲེན་པ་བཞི་
པའི་བསྟན་པ་འདི་ལ་རྒྱ་གར་གྱི་མཆོད་རྟེན་པདྨའི་སྙིང་པོ་ཅན་ནས་བླངས་པ་
བསམ་ཡས་མཆོད་རྟེན་དཀར་པོ་ན་བཞུགས་པ་ལས་ཀྱང་འཕེལ་བ་བཞིན་ནོ། །
དེ་ལྟ་བུའི་རིང་བསྲེལ་ནི་མི་འབའ་ཞིག་པ་ལས་བདེ་འགྲོ་བཞག་པས་མི་ཐོབ་
ཅེས་གྲགས་པ་ནི་དགོངས་གཞི་ཅན་དུ་མ་ཤེས་ན་སྐུ་གདུང་ཆ་བརྒྱད་དུ་བགོས་
པའང་དོན་མེད་ལ། འོན་ཀྱང་ཀླུ་སྒྲུབ་ཞབས་ཀྱིས། མིའི་ཡིད་བཞིན་གྱི་
ནོར་བུ་རིན་པོ་ཆེ་ནི་དེ་བཞིན་དབྱིག་དུག་སེལ། །རུ་པཱི་དངུལ་ནི་ས་རྡོ་ཤིང་ལས་
བྱུང་། །མཆོག་ཏུ་གྱུར་པ་གླིང་ཕྲན་ཨ་ལ་ཡིར། །ས་གཤོར་བྲུས་པའི་ནང་དུ་
ཆར་བའི་ཆུ། །བབས་པའི་རྐྱེན་ལས་ཆབ་རོམ་ལྟ་བུར་ཆགས། །རྡོ་ལས་བྱུང་བ་
དངུལ་རྡོ་འོད་ཕྲོམ་མ། །དབྱེ་ན་རྡོ་ཡི་བྱེ་བྲག་ལྔ་ལས་བྱུང༌། ། དང་པོ་ལྕགས་
སམ་གཤའ་དང་ཞ་ཉེ་དང་། ། ཟངས་འབབ་དེ་ནས་སླར་བཞུ་དངུལ་འབྱུང་
• 276 •



གསོ་རིག་ཡིག་ཆ་ཉིང་བསྡུས།
བའི། །རིགས་བཞིར་ངེས་ཀྱང་བོད་དུ་རྡོ་དངུལ་ཉིད། །དེ་ཡང་ར་དངུལ་སྔོ་ལ་
ལུག་དངུལ་དཀར། །འཁོར་བ་སུམ་ཆ་འདྲེས་པ་ཧ་ཅང་ཧོ། །གུ་ལང་ཤིང་ཀུན་
གར་ལོག་དངུལ་མདོག་བཟང་། །ཉིས་བཞུས་ལྕགས་དངུལ་སྔོ་ལ་གཤའ་དངུལ་
དཀར། །ཞ་དངུལ་ཁམ་ལ་ཟངས་དངུལ་དམར་ཞེས་གྲགས། །ཤིང་ལས་འབྱུང་
བ་ཁཱ་ར་ས་ན་ནས། །རུ་བ་ད་རུ་ཞེས་བྱའི་ཤིང་བསྲེགས་ཞུན། །བབས་པ་དེ་
ལས་ཆགས་པ་དཀོན་པར་སྣང་། །ཆུ་སེར་རྣག་ཁྲག་སྐེམ་པར་བྱེད་པ་ཡིན། །
རྔུལ་ཆུ་རྒྱ་མཚོའི་ཕ་ཝང་ལོང་བུ་དང་། ། རྡུལ་དྲེག་ཆགས་པའི་གོས་དང་རེ་བ་
དང༌། །ཕྱུགས་ལྷས་སྔོ་སྣེའུ་ཕུག་རོན་སྡིག་པ་ནག། རྡོ་ལས་འབྱུང་བ་དཀར་ཞིང་
གཡོ་བ་བཟང་། །སྔོ་ལ་བུལ་བ་ངན་ཞིང་འདར་འཕྲིག་ཅན། །ཟངས་ནི་མཆོག་
དང་ ཕལ་བ་གཉིས་སུ་འདུ། ། མཆོག་ནི་ཟངས་རྡོ་སྦང་མ་དག་གི་ལྡེངས། །
འབྱར་དང་རང་བྱུང་ཐིག་པོ་ ས་ལས་འབྱུང་། །ཕལ་པ་གཉིས་ནི་ཟངས་ རྡོ་
བཞུས་པ་ལས། ། ཕོ་ཟངས་དམར་ནག་གྱོང་ལ་ སྐད་ཐག་ཐུང་། ། མོ་ཟངས་་
མཉེན་ཞིང་དམར་ལ་སྐད་ཐག་རིང་། ། གསེར་བཙོད་ལི་ལྕགས་ཟངས་བཞིར་
དབྱེ་བའང་གྲགས། ། ལྕགས་ནི་རྡོ་ཡི་སྙིང་པོ་ཉིད་ཡིན་ཏེ། །སྲོག་ཆགས་དག་
ལས་བྱུང་དང་གནམ་ལྕགས་སོགས། །ངེས་པ་མེད་ཀྱང་མཐིང་ རྡོ་ ལྕགས་རྡོ་
དང༌། །ཁབ་ལེན་མདུང་རྩེ་སོགས་ལས་བྱུང་བ་ལ། །འབྱུང་བ་ལྔ་ཡི་མིང་་་་
འདོགས་གྲགས་ན་ཡང་། །ཕོ་མོ་མ་ནིང་རྗེས་སུག་སྣ་འདུས་ལྔ། །དཀར་ལ་གྱོང་
ཞིང་ངར་ཐོགས་གནག་པ་ཕོ། ། གནག་ལ་མཉེན་ཞིང་ངར་ཐོགས་དཀར་བ་
མོ། ། སྔོ་སྐྱ་མ་ནིང་རྗེས་སུག་སྔོ་ལ་དམར། ། སྣ་འདུས་རི་མོ་ཅན་དུ་འདོད་པ་
ཡིན། །ཀུན་ལ་རྣོ་ཁྱད་འདོན་པའི་ངར་གྱི་འཕྲུལ། །ངར་ལ་ཚ་ངར་གྲང་ངར་
རྣམ་གཉིས་ལས། །ཕོ་མོ་སྣ་འདུས་མ་འདྲེས་བཞི་པོ་ལ། །རིམ་བཞིན་ཆུ་སྣ་ཚྭ་
• 277 •



རིན་པོ་ཆེ་བརྟག་པའི་གཏམ་ཙིནྟ་མ་ཎིའི་མཛོད་ཁང་།
སྣ་དུག་སྣ་དང་། །སྨན་སྣས་ཚ་ངར་འདོན་པ་ཁྱད་པར་ཡིན། །མ་ནིང་གྲང་ཆུ་
རྗེས་སུག་ཚ་འོ་ཡིས། ། སྦྲུས་པའི་འཇིམ་པ་གཡོགས་པས་གྲང་ངར་འདོན། །
ལྕགས་ལ་ངར་གྱིས་བརྒྱན་པ་ཞེས་སུ་གྲགས། །མགར་ལ་མཁས་པ་སོག་པོ་ཐུབ་
རྒྱལ་དང༌། །བུད་མེད་གྲི་ལ་བཟོ་བ་ཞང་བཟའ་མོ། །ཧ་གེ་ཧོར་དང་གྲི་བཀུམ་
བཙན་པོའི་དུས། །ལི་ཐི་སྤུན་དགུ་འཇའ་ཡུལ་ཐལ་མགོ་སོགས། །བཟོ་ཁྱད་
ཆུབ་པས་བྱས་པའི་རལ་གྲི་ནི། །ཆོད་ཚད་ ཕལ་པའི་བརྒྱ་འགྱུར་ལ་སོགས་་་་
ཡོད། ། ཁྱད་པར་ཁབ་ལེན་ ལྕགས་ནི་རིགས་བཞི་ལ། ། འགུགས་དང་གཅོད་
དང་འབིགས་དང་སྐོར་ཕྱེད་བཞི། ། དང་པོས་ས་ལས་རྒྱ་ཁབ་ལེན་པ་ཡིན། །
གཉིས་པས་ལྕགས་གཞན་གཅོད་ལ་གསུམ་པས་འབིགས། ། སྐོར་ཕྱེད་ལྷུན་པོའི་
ངོས་ལ་ཁབ་ལེན་གྱི། ། བྲག་རི་ཡོད་པས་ལྕགས་གཞན་རང་ཕྱོགས་ལ། །བསྐོར་
ཚུལ་ཙི་ནའི་ཕྱོགས་བརྟག་འཁོར་ལོས་མཚོན། །དེ་བཞིན་རྒྱལ་ཁབ་དེ་ཡི་ལྕགས་
རི་ལ། ། ལྕགས་ཀྱི་ཕྱག་རྡོར་བར་སྣང་ལྡིང་བ་（ཆག་ལོའི་ལམ་ཡིག་ལས་གསལ།)
ཡང་། །ཁབ་ལེན་ལས་བྱས་ལྕགས་རིའི་འཕྲུལ་དུ་སྨྲ། །དུག་ལྕགས་རྡོ་སོལ་ལས་
གཞན་བཞུ་མི་ནུས། ། གནམ་ལྕགས་རིགས་ལྔར་འབྱུང་ཞིང་སྒྲ་དབྱངས་་་་་་
རིང་། ། སྣུམ་ཞག་ཆེ་ལ་ངམས་ནག་དྭངས་ཆ་ཆུང་། །གདོན་བགེགས་འཇོམས་
པའི་གཉེན་པོ་ཡིན་པས་ན། ། གཏེར་ཕུར་རྩོད་མེད་འདི་དང་འགུགས་བྱེད་
མང་། །ཐོག་ལྕགས་ལི་འདྲ་ས་རུམ་བསྐལ་པ་རུ། །གནས་ཀྱང་བཙའ་ཡིས་མི་
འཇིགས་གཟུགས་བརྙན་ཅན། །ཁ་དོག་དཀར་སེར་དམར་ནག་མང་བ་ཡིན། །
གཤའ་འམ་ཀླུ་ནི་གཤའ་རྡོ་ཞུས་ལས་འབྱུང་། ། རྒྱ་གར་རྒྱ་ནག་ལས་བྱུང་དཀར་
ལ་མཉེན། །བོད་ཀྱི་གཤའ་དཀར་འབྲིང་ལ་གཤའ་ནག་ངན། །ཚ་བ་རོང་ནས་
དོན་པའི་གཤའ་དཀར་དང་། ། འཇུས་ནས་ཐོན་པའི་གཤའ་ནག་གཉིས་སུ་་
• 278 •



གསོ་རིག་ཡིག་ཆ་ཉིང་བསྡུས།
སྲིད། ། རྨ་གསོ་གདོན་འཇོམས་སྤུ་ནག་དངུལ་ཆུ་འཆིང་། ། ཏི་ཚ་སྔོ་དམར་རྡོ་
རིགས་གཉིས་ལས་ཏེ། །དངུལ་བས་སྔོ་མདངས་ཆེས་ཆེ་ས་བར་གསེག།སྟོད་ནས་
ཐོན་པ་མོ་རིགས་ལྷུང་མོ་བཟང་། །སྨད་ནས་བཅག་འཕྲོ་ལྟ་བུ་ཕོ་རིགས་ངན། །
གང་ཡང་སོལ་མེར་བསྲེགས་ན་དུད་པར་ཡལ། ། མིག་ནད་སྤྱི་དང་ལིང་ཏོག་
འཇོམས་པའི་མཆོག། ཟི་ལ་རྒྱ་ནག་ནས་འོང་གཤའ་དཀར་འདྲ། ། དེ་ལས་ས་
ཞིང་ སོ་བར་བལྡད་མི་སེག། ཟངས་རག་ལ་བསྲེས་ཏོང་དཀར་ཏོང་དམར་་་་
འབྱུང༌། ། བཏུལ་མས་རེག་དུག་ནད་ལ་ཕན་པའོ། ། ཁྲོ་ནི་རྡོ་བཞུས་ལས་
བྱུང་བརྡུང་དུ་མེད། ། གདོན་གཟེར་འབུ་སྲིན་ལ་སྦྱར་དུག་ནད་སེལ། ། ཞ་ཉེ་
དངུལ་རྡོ་འདྲ་བའི་རྡོ་ ལས་སམ། ། དངུལ་གྱི་ཐམ་གདན་ལས་དང་ས་འོག་་་་
ནས། ། འབྱུང་བའི་རྡོ་བ་ལྗང་སེར་ལྕི་ལྡན་གསུམ། ། བཞུ་བའི་ཁུ་བ་དཀར་
དམར་གཉིས་སུ་འབྱུང་། །དུག་ནད་ཤ་རོ་འཇོམས་པའི་ནུས་པར་ལྡན། །དེ་
ལྟར་འཇུ་བའི་ཁམས་ཅན་བཅོ་ལྔ་ལས། །ཟངས་ལ་སྟོད་གཤའ་བརྒྱུད་དང་དྲུག་
སྐོར་བསྲེས། །དེ་ལས་འཁར་བ་དཀར་དམར་འབྱུང་བ་ཡང་། །ནི་པ་ལ་ལས་
ཨར་ལི་དངོས་རྒྱུ་དག། ར་གན་ལ་ནི་རྒྱུ་རག་བོད་རག་གཉིས། །ཕོ་རག་སྐྱ་ལ་མོ་
རག་ལྗང་སེར་ཏེ། །རག་རྡོ་དང་ནི་ཏི་ཚ་བསྲེ་ལུགས་ཁྱད། །སེར་མདངས་ཤིན་
ཏུ་ཐོན་པ་གར་ནག་རག། ལི་ལ་རང་བྱུང་བཅོས་བུ་གཉིས་སུ་ཡོད། །རང་བྱུང་
སིངྒ་ལའམ་ལི་ཡུལ་གྱི། །རི་བོ་རྒྱལ་བས་བྱིན་རླབས་ལི་རྡོའི་ཞུན། །བཅོས་བུ་
བོད་ལ་སོགས་པར་བྱུང་བ་སྟེ། །གསེར་དངུལ་ཟངས་ལྕགས་གཤའ་དང་ཏི་ཚ་
དང་། །ཟི་ལ་ཁྲོ་དང་ཞ་ཉེ་རྣམ་པ་དགུ། །ཀུན་ནས་འདུས་སམ་གཙོ་ལ་འཁོར་
དུ་ལྡན། །དམན་པ་བསྲིངས་ལས་བཟང་ངན་ཁྱད་པར་ཆེ། །དེ་ཡང་མདོག་ལི་
སྐད་ལི་གཉིས་སུ་ཡོད། །མདོག་ལི་སྐུ་གསུང་ཐུགས་རྟེན་གསུམ་ཀར་གཅེས། །
• 279 •



རིན་པོ་ཆེ་བརྟག་པའི་གཏམ་ཙིནྟ་མ་ཎིའི་མཛོད་ཁང་།
གཤའ་རིགས་དྲུག་ལ་ཟངས་ཀྱི་སྐོར་ཐང་དང་། །ཏི་ཚ་གསེར་དངུལ་བསྲེས་པ་
མདོག་ལི་སྟེ། །བསྲེ་ལུགས་ལག་རྒྱུན་མཁས་པས་ལི་དཀར་དང་། །ལི་དམར་ལི་
སྨུག་ལི་ནག་འབོལ་ཞག་ཅན། ། སྐད་ལི་ལ་ནི་ཟི་ལ་བསྲེ་བ་གནད། །དེང་སང་
ཁ་ཆུར་ཡུལ་ནས་དོན་པའི་སྡིག། སྐུ་རྒྱུར་བསྲེས་ནས་ཁྱད་པར་འཕགས་པའི་
རྒྱུ། །དེ་དག་ཀླ་ཀློའི་ཆོས་ལུགས་འཛིན་པའི་ཕྱིར། ། སྔོན་བྱུང་སྐུ་གསུང་ཐུགས་
རྟེན་ཁྱད་པར་ཅན། །སྦྱངས་ནས་དཔྱད་པ་བཟོ་ན་མི་ཁོམ་པའི། ། གནས་ངན་
ལེན་ལའང་སྐྱོ་བ་བསྐུལ་བྱས་ནས། །ཇི་ལྟར་བཤད་པའི་དགོས་པ་རིན་པོ་ཆེ། །
རྙེད་ན་བསོད་ནམས་དམ་པའི་ཟོང་ཉོས་ཤིག། དེ་སྐད་དུ་ནི་དཔའ་བོ་ཡིས། །
ཁྱོད་ ཀྱིས་ མཐོ་རིས་བྱང་གྲོལ་གྱི། །ཐེམ་སྐས་ མི་ མཉམ་ མཉམ་པའི་ཕྱིར། །
བསོད་ནམས་ལས་བྱུང་བཟོ་རིག་ཆེ། །རྟག་ཏུ་ལྷ་ཁང་དག་ཏུ་བསོགས། །ཞེས་
གཉིས་པ།
རིན་པོ་ཆེ་བྱེ་བྲག་ཏུ་སྨོས་པ།
གཉིས་པ་དེ་ལ་བརྒྱན་པར་འོས་པ་ཡི། །རིན་པོ་ཆེ་ཡི་དབྱེ་བ་བཤད་ཀྱིས་
ཉོན། །འཇིག་རྟེན་གང་ན་སྙིང་པོས་བཏང་བའི་ལུས། །སོ་བྱས་ཉ་ལ་བཞིན་དུ་
འཆི་བདག་གིས། །བདེ་བླག་ཉིད་དུ་སྒྲེན་མོར་བྱེད་པ་ལ། །ནོར་བུའི་དོ་ཤལ་
དཔྱད་པ་ཤིན་ཏུ་བླུན། །དེ་ཕྱིར་རིན་ཆེན་རྙེད་ཙམ་བསོད་ནམས་མིན། །བྲམ་
ཟེ་དགེ་བས་བཛཱ་ཨ་ས་ནའི། །མ་ཧཱ་བོ་དྷི་བཞེངས་ཚེ་ག་ཤེད་ནས། །ཨpགགྷ་
རྙེད་པ་སྤྱན་འབྲས་དང་། ། ཨིནྡྲ་ནི་ལ་མཛོད་སྤུར་ཕུལ་བ་ལས། །མཚན་མོའང་
ནོར་བུའི་འོད་ཀྱིས་གསལ་བ་ལྟར། །རྒྱལ་དང་དེ་སྲས་རྣམས་ལ་རྒྱན་མཆོག་
• 280 •



གསོ་རིག་ཡིག་ཆ་ཉིང་བསྡུས།
གིས། །མངོན་པར་བརྒྱན་པར་བྱ་ཕྱིར་དོན་འདི་བཤད། ། །
དེ་ལ་བཞུ་བ་མ་ཡིན་རིན་པོ་ཆེའི། །དང་པོ་བཻཌཱུརྱ་ལ་རིགས་གསུམ་གྱི། །
མཆོག་ནི་བྱི་ལ་མིག་སྟེ་སེར་ཞིང་བཀྲག།གསོན་པོའི་མིག་འདྲ་མཚན་མོ་འོད་ཟེར་
འབར། ། དེ་བཞིན་མེ་ལ་བཅུག་ན་བཀྲག་མདངས་ཆེ། ། ཁོང་ དྭངས་གསེར་
སྐུད་ལྟ་བུའི་ཟེར་མདངས་མང༌། ། རིན་ཐང་གླིང་བཞི་དང་མཉམ་སྦྲུལ་དུག་
བསྲུང་། །མལྦུ་བཻཌཱུརྱ་ཞེས་གྲགས་པ་ཡིན། །
སུ་ག་ཏ་ནི་ཁ་དོག་ལྗང་གུ་ལ། །མཚན་ཕྱེད་འོད་ཟེར་འབར་བས་མུན་པ་
འཕྲོག། དཀར་ལ་འོད་ཟེར་མེད་པ་ལྟ་བུ་སྟེ། །རིམ་པས་དམན་ལ་གསེར་སྐུད་ལྟ་
བུ་ཡང་། །སྔ་མ་སྔ་མའི་སུམ་ཆ་ཙམ་གྱིས་ཉུང་། །འདི་དག་ས་འོག་སྲན་ཆུང་
ཙམ་ གནས་ ཀྱང་། ། ནམ་ མཁའ་ འོད་ ཀྱིས་ གང་ ཞེས་ རྒྱུད་ ལས་ བཤད། །
བཅངས་དང་འོད་ཟེར་འཕོག་པས་ནད་ཀུན་སེལ། །
ཨིནྡྲ་ནི་ལ་ཁ་དོག་ལས་སྨོས་ཏེ། །རིགས་ཅན་གསུམ་ལས་མཆོག་ནི་སྟོན་
གནམ་འདྲ། ། སྟེང་དུ་དར་རས་བཞག་ན་རང་གི་འོད། ། དེ་ལ་གདུགས་ལྟར་
འཁོར་ཏེ་སྔོན་པོར་འགྱུར། །ནཱི་ལ་མ་ནི་སང་མ་ལྟ་བུ་ལས། །བཀྲག་མདངས་དེ་
ཡི་སུམ་ཆ་ཙམ་ལས་མེད། །ཀ་ཀ་ནཱི་ལ་སྔ་མ་གཉིས་ལས་ནག། རང་འོད་ཉི་མ་
གང་ཡོད་ཕྱོགས་ལ་སྦྲེལ། །ཟུར་ཆག་སྒྲ་ལས་ ཨནྡ་རྙིལ་ཞེས་གྲགས། །དབང་
པོའི་རྒྱན་ཡིན་རིན་ཐང་རིམ་པ་ལྟར། ། གསེར་དང༌ སྟོང་སྐོར་བརྒྱ་དང་བཅུ་
ཕྲག་གོ ། ནད་དོ་ཅོག་རྣམས་སེལ་བའི་སྨན་མཆོག་ཡིན། །
དེ་བཞིན་རྡོ་ཡི་སྙིང་པོ་མརྒད་ལ། །མ་ཏ་ཀ་ཏི་ཞེས་ཀྱང་གྲགས་པ་སྟེ། །
ཁ་དོག་སྔོ་ལ་དྭངས་པ་རབ་ཡིན་ལ། །སྔོ་སྐྱ་འབྲིང་པོ་དཀར་ལ་དམར་མདངས་
ཞེན། །ཁ་དོག་ལྗང་སྔོན་དག་ཀྱང་བཤད་པ་ཡོད། །ཀུན་ཀྱང་དྭངས་ལ་ཆེ་ཚད་
• 281 •



རིན་པོ་ཆེ་བརྟག་པའི་གཏམ་ཙིནྟ་མ་ཎིའི་མཛོད་ཁང་།
སྟར་ག་ཙམ། །ནད་ལ་ཕན་པ་ལསྨན་སིངྒར་འབྱུང༌། །
པདྨ་རཱ་ག་ལ་ནི་རིགས་དགུ་སྟེ། །ངུར་དམར་དྭངས་པ་པདྨ་རཀྟ་སྟེ། །
སོར་གསུམ་ཙམ་དུ་རང་འོད་གསལ་བ་ཡིན། །དམར་སྨུག་དྭངས་པ་ཧ་རི་གོ་རི་
སྟེ། །ཟེར་མདངས་དམར་སེར་གཉིས་ཀ་ཡོད་པ་ལེགས། །པུཥཱ་དམར་སྨུག་
རང་གི་བདུན་འགྱུར་འོད། །ཛ་ཏི་མཚམས་སྤྲིན་མདངས་ལ་འོད་ཁྲུ་གང་། །ལ་
ལ་སོལ་མེ་ལྟར་བཀྲག་འོད་སོར་གསུམ། ། མུ་ལ་སེ་འབྲུ་སྨིན་འདྲ་འོད་ཟེར་
དམར། །སྤུག་ནི་དམར་ལ་འོད་ཟེར་སོར་དོ་ཙམ། །རྣམ་རྒྱལ་མེ་འདྲ་འོད་ཟེར་
སོར་མོ་གང་། །གོ་མོ་ད་ནི་ཕྱི་བལྟས་མཆིན་ཁ་ལ། ། ནང་ནི་མེ་འདྲ་མཁའ་ལ་
བཏེག་ན་ཟེར། ། ཀུན་ཀྱང་འོད་ཟེར་ཕྱོགས་ གཅིག་འཕྲོ་བ་ཡིན། ། ཆེ་ཚད་་་་
མཐེབ་མཛུབ་ཙམ་ནས་ཙུ་ཏའི་འབྲུ། །ཙམ་པའི་བར་ལ་ངེས་པ་མེད་པ་ཡིན། །
སིངྒ་ལར་འབྱུང་ནད་གདོན་གཉིས་ཀར་ཕན། །འདི་དག་ཕལ་ཆེར་རིན་ཐང་
ཅན་དུ་འདོད། །
ཆུ་ཤེལ་ལམ་ནི་ཙནྡྲ་ཀནྟི་ནི། །དཀར་ལ་སྔོ་དྭངས་ཅུང་ཟད་ལྡན་པ་སྟེ། །
བཅོ་ལྔའི་ཟླ་བ་ཉ་དང་ཟེར་འདྲེས་པས། །ཆུ་ཐིགས་གྲང་མོར་འབབ་པ་ཆུ་ཤེལ་
རིགས། །བཅངས་ན་ས་ཚད་སེལ་བ་ཁ་ཆེ་དང༌། །མ་ལ་ཝར་འབྱུང་བོད་དུའང་
མངོན་རྟོགས་སྲིད། ། །
ཀརྟི་ཀའམ་ཀ་ཀེ་རུ་ལྗང་སེར། །ཆུ་ཡི་ནོར་བུ་གངས་སམ་ཆབ་རོམ་མོ། །
སྟོང་ཕྲག་ལོན་པ་ཁ་དོག་ལྗང་སེར་རམ། །ཁྲ་བོར་བཤད་པའི་ཕྱོགས་གཉིས་ངོ་
བོ་སྦུག། རཱ་གའི་སྦུག་དང་མ་ནོར་ཚད་པ་སེལ། །གངས་ལྡན་བྲག་འགར་ཆུ་
ཐིགས་འབབ་མ་རག། རྡོ་བ་སྔོ་ཟར་འདྲ་བ་ཆགས་པ་ཡང་། །པུ་ཤ་ལོ་གྲངས་མ་
རྫོགས་ཉིད་དུ་ངེས། །
• 282 •



གསོ་རིག་ཡིག་ཆ་ཉིང་བསྡུས།
མེ་ཡི་འཇིགས་པ་སྐྱོབ་པའི་ཆུ་སྙིང་ནི། །ཁ་དོག་དཀར་ལ་སྔ་བ་ཤེལ་ལྟར་
དྭངས། །ཆུ་ནང་བཅུག་ན་འདྲེས་པ་ཀླུང་ལ་བརྟག། མེ་སྟེང་བཞག་ན་མེ་ཡང་
མོད་ལ་འཆི། ། སྲན་སྦོས་ཙམ་པ་ཕྱུར་བུའི་དབྱིབས་སུ་འོང་། །ངོ་བོ་ཆུང་ཡང་
གསེར་སྲང་རི་བ་ཡིན། །
ནི་ལ་ཚ་ནི་མེ་ཡིས་མི་འཇིག་སྟེ། ། སྔོན་བས་ཆེས་ཆེ་རྒྱ་གར་ ཕལ་ནས་
འབྱུང་། །
ཙུ་ཏ་མ་ནི་ཁ་དོག་སེར་པོ་ལ། ། གང་བལྟས་ཕྱོགས་ལ་ མིག་གི་རི་མོ་་་
མངོན། །འོད་ཟེར་མི་འཕྲོ་གྲིབ་གདོན་རྨེ་ངན་བསྲུང་། །
སི་རཀ་ཞེས་བྱ་སེར་དྭངས་དོ་ཀེར་འོད། །སོར་གསུམ་འཕྲོ་དང་གཉིས་ཀ་
མེས་མི་འཇིག། འདི་དག་ཧོརླུ་ཙ་དང་ཀ་ལིངྐ། །མུ་ཙེ་ཏ་ར་ཞེས་པའི་ཡུལ་ལས་
འོང་། །
ཁྱད་པར་ཆུ་ཡི་སྙིང་པོ་རིན་ཐང་ཅན། །ནི་ཙུ་ལ་ནི་ཁ་དོག་སེར་པོ་ལ། །
ཀུན་ནས་མིག་རིས་གསལ་ཞིང་ཉི་མའི་སར། །ལག་མཐིལ་དུ་བཞག་མོད་ལ་ཆུ་
འབྱུང་ཞིང་། །ཁ་ནང་བཅུག་ན་སིམ་པ་ཐོབ་པ་སྙམ། ། འདི་ནི་གནམ་ ཐོག་
འབབ་སར་ཐོག་ལྕགས་ལས། །བྱས་པའི་ཡོལ་གོ་ཆུས་བཀང་དེ་ཡི་ནང་། །
འཁར་གཞོང་བཟེད་པས་ནོར་བུ་དེ་རུ་འབབ། །འཁར་གཞོང་བཤིག་ཀྱང་ནོར་
བུ་ཆུ་ནང་ལས། །གཞན་དུ་མི་འཕོ་ཐོག་གི་འཇིགས་པ་སྲུང་། །
ཨཏྨ་གནྡྷ་ལ་ནི་རིགས་གཉིས་ཏེ། །ངོ་བོ་གནག་སྣུམ་དམར་མདངས་་་
ཆགས་པ་ལས། །ཅུང་ཟད་གསལ་དྭངས་ཆེ་ལ་བྲུ་མར་གྲགས། །ཆུ་ནང་རྡོ་ལས་
སྐྱེས་པས་རྡོ་སྙིང་སྟེ། །མཆིན་དུག་སེལ་ལ་མཆོག་ཏུ་བསྔགས་པ་ཡིན། །
ཏོ་ར་མ་ཎི་ཞེས་བྱ་རིགས་གསུམ་སྟེ། །ཁ་དོག་ལྗང་གུ་འོད་སོར་དོ་པ་
• 283 •



རིན་པོ་ཆེ་བརྟག་པའི་གཏམ་ཙིནྟ་མ་ཎིའི་མཛོད་ཁང་།
དང་། ། ཤཀྐ་མདོག་ནག་མིག་འབྲས་འདྲ་བ་རབ། །ཀ་ན་ཀ་ནི་གསེར་གྱི་འོད་
ཅན་ནོ། ། །
པུ་གནྟི་ལ་རིགས་གཉིས་རཀྟ་ནི། །ཟངས་ཀྱི་མདོག་ལ་འོད་སོར་ཕྱེད་པ་
སྟེ། །ནཱི་ལ་སྔོ་ནག་འོད་སོར་གསུམ་པ་ལེགས། །ཟུར་གསུམ་རང་བྱུང་མ་ག་དྷཱ་
ནས་ཐོན། །ཛ་ཏི་རུ་པ་རིགས་གཉིས་སྔོ་སྐྱ་དང༌། །དམར་སྐྱས་དབྱེ་སྟེ་གཉིས་
ཀ་བླང་བའི་དུས། །རྔུལ་ཆུ་བཞིན་དུ་འགྲོས་སྐྱེན་ཁ་ཆེར་ཡོད། །སྲིད་སྤེལ་བྱིས་
གདོན་ཐུབ་པས་ཞོ་བརྒྱ་རེ། །
པཱ་ནའམ་རྨ་བྱའི་མགྲིན་འདྲ་སྔོན་པོ་ལ། །རི་མོ་ནག་པོ་ཕྲ་མོ་མངོན་ཙམ་
པ། །དེ་ཝི་ཀོ་ཊ་ནས་འབྱུང་ཚ་བར་ཕན། །
ནལ་ནི་མཆིན་མདོག་དྭངས་ཤས་ཆེ་བ་ལ། ། དུང་གི་སྟེང་བཞག་དེ་ལ་
དམར་མདངས་འཕོ། །ཆེ་ཤོས་མཐེབ་ཙམ་གྲུ་བཞིར་ཡོད་པ་མང་། །སྨུག་པོས་
དུག་དང་དམར་པོས་མཆིན་ཁྲག་སེལ། །
བྷི་རོ་ལ་ལ་དྷ་ལ་སིངྒ་གཉིས། །དྷ་ལ་མདོག་སེར་མཐེ་བོང་ལྡབ་འགྱུར་
ཙམ། །སེར་མདངས་བཞི་འཕྲོ་སིངྒ་ལར་འབྱུང་བཟང་། ། གཡུ་སྦྲང་མདོག་་
འདྲ་ཟེར་མེད་ཆུང་བ་ངན། ། ཤངྐ་ཤི་ལ་མེ་ཤེལ་དཀར་པོ་སྟེ། །ཉི་འོད་དྭངས་
ལ་མེ་འབྱུང་ཁ་ཆེ་དང་། །མཎྜ་ལར་འོང་གྲང་ནད་གཟའ་གདོན་བསྔགས། ། རྒྱ་
ཡི་འདྲ་ཅོག་སྦུ་བ་ཅན་དུ་ཡོད། །
ཁྱུང་གིས་རྒྱ་མཚོར་ནོར་བུ་མིད་སྐྱུགས་པས། ། ཁྱུང་སྐྱུགས་ཞེས་གྲགས་
གཞི་གདན་ལྗང་སྐྱ་མང་། །གཞན་དུ་ཁ་དོག་རིགས་ལྔས་གྲ་རིགས་དབྱེ། །ཁྱད་
པར་ཅན་ནི་མཁའ་ལྡིང་རྫུས་སྐྱེས་ཀྱིས། ། དུག་སྦྲུལ་ཟོས་པས་སྐྱུག་ཅིང་འཆི་
བའི་ཚེ། །ལུས་ནི་ཞུགས་སྦྱངས་དོན་སྙིང་བཻ་ཌཱུརྱའི། །ངོ་བོར་གྱུར་པ་བརླ་ཙམ་
• 284 •



གསོ་རིག་ཡིག་ཆ་ཉིང་བསྡུས།
ཤིན་ཏུ་སྔོ། །དབང་པོས་ཐོབ་ན་གཙུག་ནོར་བྱེད་ཟེར་ཡང་། །ཁང་བཟང་རྣམ་
པར་རྒྱལ་བའི་ཀ་བ་ནི། །བརྒྱད་ཁྲི་བཞི་སྟོང་ལྷ་ཡི་བཻཌཱུརྱ། ། སྔོན་པོ་མདོ་ལས་
གསུངས་པ་མ་མཐོང་ཉམས། ། འཁོར་ལོས་སྒྱུར་ཐོབ་ཁྱད་ནོར་བྱེད་པས་་་་་
དཀོན། ། ཕལ་པ་གཡུ་རྙིང་འདྲའོ་མཐིང་མདངས་ཅན། །མཁའ་ལ་བཏེག་ན་
ཕྱི་ནང་སྒྲིབ་མེད་གསལ། །དམར་སེར་འབོལ་ཉམས་ཤེལ་ལྟར་དྭངས་པ་་་་
རབ། ། ཀོང་ཡུལ་ནད་རྡོ་ལྗང་སེར་འདྲ་ ཅོག་ཙམ། ། གཞི་ ལྡན་དཀར་ལ་སྔོ་་
དམར་ལྗང་སེར་འདྲེས། །ཤང་ཤང་གིས་འཁྱོངས་དཀར་གྱི་ཕྲ་མེན་གྲགས། །
སྦྲུལ་གྱི་ཁ་ནས་བྱུང་བའི་ནོར་བུ་ནི། །ཁ་དོག་སེར་པོ་ཆུ་ལ་མི་བྱིང་དངོས། །
དུག་ནད་སྲུང་བ་ཙི་ཎའི་ཡུལ་ནས་འོང་། ། ཏར་མི་དཀར་སྨུག་ཕྲ་དང་ཞུ་ཧུ་
རྫིང་། །མཆིང་བུའི་རིགས་རྣམས་དྭངས་ཆ་ཆུང་བ་ཡིན། །ཀྲིཎའི་རྭ་ནི་གཅུས་
ཤིང་ཁྲུ་གང་ཙམ། །བསེ་རུ་སྣ་གོང་ལ་ཡོད་འཆི་བའི་ཚེ། ། སྒྲ་བཅས་ཡར་བས་
གཟུགས་དང་ལྷན་ཅིག་མིན། ། སྡེར་ཆགས་ སྟག་གི་རྭ་ཅོ་(ནག་པོ།) སོར་གང་
ཙམ། །བྱུ་རུའི་མདོག་ཅན་དེ་བཞིན་ཅེ་སྤྱང་རྭ། ། ཤ་བ་ཡུ་མོའི་རྭ་ཅོ་མཐེ་བོང་
ཙམ། །རྟ་ཡི་རྭ་ཅོ་རྣ་བའི་ནང་དུ་འོང་། །ཆ་བདུན་ལ་འོས་གླང་པོའི་མཆེ་བ་
ནི། །ག་ཛ་དནྟ་ཞེས་གྲགས་ཐལ་ཀར་ཆེ། །རབ་ཏུ་གྱུར་ལ་མཆེ་བ་དྲུག་ཡོད་
པ། ། གང་ལས་ཐམས་ཅད་ནོར་སྣར་འདོད་པ་འཁྲུལ། །རྡོ་བ་ཆར་འབེབས་
རྐྱང་ལས་འབྱུང་བ་མང་། །
ཀླད་རྡོ་ཞེས་གྲགས་སྲོག་ཆགས་མ་ངེས་པའི། ། ཀླད་པའི་སྙིང་པོ་རྡོ་བར་
གྱུར་པ་ནི། །ངང་སྐྱ་ཀླད་པ་དངོས་དང་འདྲ་བ་ཡིན། །དེ་ཉིད་ཆུར་བཅུག་ཆར་
པ་འབེབས་ལ་བསྔགས། ། ཆར་དབབ་ཆུ་གནས་སྲོག་ཆགས་ལས་འབྱུང་་་་་་
བཟང་། །
• 285 •



རིན་པོ་ཆེ་བརྟག་པའི་གཏམ་ཙིནྟ་མ་ཎིའི་མཛོད་ཁང་།
དབང་པོའི་རིལ་བུ་རྒྱལ་རིགས་ལ་སོགས་པ། །རིགས་ཅན་བཞིར་བཤད་
དཀར་པོ་མཆོག་ཡིན་ལ། །དེ་བཞིན་དམར་དང་ངང་སེར་སྔོན་པོ་སྟེ། །གླ་བ་
གླང་ཆེན་རྨ་བྱ་ར་རྒོད་སྦྲུལ། །ཕོ་ལོང་གྲོད་པའི་ནང་བྱུང་སྦྱར་དུག་སེལ། །སྔོན་
བྱུང་བདུད་རྩིའི་ཟེགས་མ་འཐོར་བའི་རྒྱུན། ། སྲོག་ཆགས་ཁར་སོང་དེ་ལས་
ཆགས་པ་ཡིན། །ནང་ན་ཆུ་ཐིགས་བྱུང་ན་བདུད་རྩི་དངོས། །ལྕིད་ལ་ཙན་དན་
ལྟར་གྲང་སོ་མི་སེག། ཤུན་པ་རིམ་ཅན་འབོལ་ཞག་ཆེ་བ་ཡིན། ། ཉམས་མེད་
རྣམས་ལ་སྐྲུན་དང་འཛོལ་ས་ཡོད། ། དེ་བཞིན་གླུ་བའི་རྩི་རིལ་འོད་ཅན་ནག།
སྦྲུལ་དུག་སྲུང་བ་དང་ཡང་ཕྱེད་པ་གཅེས། ། །
མུ་ཏིག་མིང་ཅན་དྲུག་ལས་དང་པོ་ནི། །ངོ་བོ་ཉིད་ཀྱི་དམར་བས་རཀྟ་
སྟེ། །རྒྱ་མཚོར་གནས་པའི་སྲོག་ཆགས་དམར་པོ་ཡིས། །བདུད་རྩིར་མཚུངས་
པའི་ཆར་ཆུ་འཐུངས་པ་ལས། །གྱུར་པ་མཆོག་སྟེ་གསེར་དང་བཅུ་སྐོར་ཐང་། །
ག་ཛ་མུ་ཏིག་གླང་པོ་ཕལ་པ་རྣམས། ། ཟིལ་གྱིས་གནོན་པའི་གླང་མཆོག་སྤྱི་
བོའམ། ། མཆེ་བའི་ནང་འབྱུང་འཇམ་འབྲས་ཙམ་པ་ལ། །དཀར་ལ་བཀྲག་ཆེ་
གསེར་གྱི་བཅུ་སྡེ་བྱེད། ། སརྦ་མུ་ཏིག་སེ་འབྲུ་རློན་པ་འདྲ། ། སྦྲུལ་གྱི་ཀླད་པ་
ལས་བྱུང་གསེར་དང་བརྗེ། །ཤི་སམ་མུ་ཏིག་ཉ་ཕྱིས་ཆ་ཡང་རྩེས། ། ཆར་ཆུ་
འཐུངས་འབྱུང་དཀར་ལ་འཇའ་མདངས་ཅན། །གསེར་དང་འདབ་འཕར་བ་
ཡུ་མུ་ཏིག་ནི། །རྒྱ་གར་ལྷོ་ཕྱོགས་དུ་ལའི་ལྗོན་ཤིང་གི། འདབ་མར་ཆར་ཆུའི་རྐྱེན་
གྱིས་ཆགས་པ་ཡོད། །རཾ་པ་མུ་ཏིག་ཤར་ཕྱོགས་གླིང་ཕྲན་དུ། །ཀེ་ལའི་འདབ་
མར་ཆགས་ཚུལ་གོང་དང་འདྲ། །རིམ་པས་གསེར་འབུན་ཞོ་གང་བཞི་ཆ་རེ། །
ཕལ་པ་བཞི་ཡི་ནང་ན་ནག་པོ་མཆོག།རྒྱ་ཏིག་དཀར་ལ་ཨ་མདོ་སྡེ་བ་ཡིན། །སྦྱར་
ཏིག་སོབ་ལ་ཤུན་པ་ཅན་དུ་འབྱུང་། ། ཀླད་པ་འཛག་གཅོད་དུག་ནད་ཞི་བའི་
• 286 •



གསོ་རིག་ཡིག་ཆ་ཉིང་བསྡུས།
སྨན། །
ཉ་སྐྱོགས་དང་ནི་པ་ཏྲ་ཞེས་བྱ་བ། །འབུ་སྐྱོགས་རིགས་ཡིན་ནུས་པ་མུ་
ཏིག་མཚུངས། །
རྡོ་ཡི་རྒྱལ་པོ་གཡུ་ལ་འཕགས་ཡུལ་དུ། །རིགས་བཞིར་དབྱེ་ཡང་བོད་དུ་
གཡུ་རྙིང་གསུམ། །ངར་གཡུ་གཉིས་དང་གཡུ་གསར་གསུམ་དུ་གྲགས། །དང་
པོ་གསུམ་ནི་མཆོག་ཏུ་གྱུར་པ་སྟེ། །སྔོ་གདངས་དཀར་ལ་མུན་པར་བཀྲག་པ་
དང་། ། དམར་དམས་སྣུམ་ལ་དྲུག་དཀར་དྲུག་དམར་བོཏགས། ། གང་དང་་
བསྒྲིགས་ཀྱང་མི་འདྲེ་ཆེས་བཀྲག་ཅིང་། །གཉི་ག་ཟིལ་གནོན་གཡུ་སྤྱང་ཞེས་སུ་
གྲགས། །བཀྲག་པའི་ཚད་ལ་སེམས་ཡོད་འགུལ་བ་སྙམ། །བར་གཡུ་གཉིས་ནི་
གོང་ལས་བཀྲག་ཞག་ཆུང་། །དམར་དམས་བར་དམར་འོ་ཁ་ཅན་གཡུ་སྔོན། །
གཡུ་གསར་བརྟག་སླ་འཇིག་རྟེན་གཡུ་ལས་ཆེ། །མ་དྲོས་ལས་འོང་རྒྱ་ནག་ཞང་
ཞུང་དང༌། །གངས་ཅན་གསུམ་ལས་རྒྱ་གར་ལས་མི་འབྱུང་། །
བྱི་རུ་ལ་ནི་དམར་ནག་དཀར་པོ་གསུམ། །རྒྱ་མཚོའི་འགྲམ་དང་གྲུ་གུའི་
ཡུལ་གྱི་མཐའ། །བྲག་སེར་ཆུ་དང་བྱེ་མ་འཐབ་སར་སྐྱེ། །རྒྱལ་མོ་ལག་གཡས་ལ་
སོགས་ཤིང་གི་དབྱིབས། ། དེ་ཡང་རླན་གཤེར་ཆེ་སར་སྐྱེས་ན་དམར། ། སྐམ་
སར་ཚད་པས་གདུངས་པས་སྐྱ་བ་ཡིན། །ནག་པོ་སོ་ཀི་དྷ་རིའི་གླིང་ནས་་་་་
འབྱུང༌། །དཀར་པོ་དུང་དང་འདྲ་ཡང་ནོར་མིག་ཡོད། །བྱི་རུ་ཡང་ཞིང་གཞན་
དག་ལྕི་བས་ཤེས། །
སྤོས་ཤེལ་ལ་ཡང་རང་བྱུང་བཅོས་བུ་གཉིས། །རང་བྱུང་ཐང་ཆུ་རྒྱ་མཚོར་
ལྷུང་ནས་འབྱུང༌། །ཁ་ཆེ་ཤིང་ཏོག་སྨིན་འདྲ་སེར་ལ་ལུམ། །དམར་ལ་དྭངས་ཆ་
ཆུང་བ་སྟོད་ཧོར་ཏེ། །དཀར་སྐྱ་སྤྲིན་རིས་ཆེ་བ་སོག་པོའི་ཡིན། །བཅོས་བུ་ཐང་
• 287 •



རིན་པོ་ཆེ་བརྟག་པའི་གཏམ་ཙིནྟ་མ་ཎིའི་མཛོད་ཁང་། །
ཆུ་ཁ་ཆེ་ག་བུར་གསུམ། ། བསྲེས་པས་ལུ་བ་ ཤར་དང་འགའ་ཞིག་ལ། །སྲོག་
ཆགས་ཚུད་དང་ཚུད་ཤུལ་ཡོད་པ་ཡིན། །སྦུར་མ་ལེན་པས་སྦྱར་ལེན་ཞེས་ཀྱང་
གྲགས། ། འདོད་ཚུལ་གཅིག་ ཏུ་ནི་མ་རི་པ་ཏ། ། ཞེས་པའི་རྡོ་དཀར་ན་རི་ཀེ་
ལའི་ཆུས། །བཀྲུས་ལ་མཚལ་དང་ཡུང་བ་མཉམ་བསྲེས་པ། །ཤེལ་དང་སྦ་སྣོད་
བསྙལ་ནས་ཆགས་ཞེས་ཟེར། ། མིག་འགྲིབས་འབྱེད་པ་སྤོས་ཤེལ་ རྙིང་མར་་་
འདོད། །
མུ་མེན་རིགས་གསུམ་གསེར་ཐིག་ཡོད་པ་དང་། །སྔོ་ནག་སླད་མེད་མཐིང་
ཤུན་འདྲ་བ་དང་། །སྔོ་སྐྱ་ཁྲ་ཐིག་ལྡན་ལ་རིམ་པ་བཞིན། །གསེར་མཐིང་གཡུ་
ཡི་མུ་མེན་བརྡ་ཆད་བཏགས། །
གཟི་ལ་སྟག་ལོག་རྐང་རིང་ཁྲ་ཆུང་གསུམ། །དང་པོ་དབྱིབས་ཟླུམ་བར་པ་
འགྱུར་དགུ་འདི། ། མིག་ལ་ཕྱིས་དང་ཆུ་ནང་བཞག་བཞག་ནས། །ཆུ་ལྕག་་
བརྡེག་དང་བཏུངས་པས་ཁྲག་གཟེར་དང་། །གཟའ་ནད་ལ་ཕན་ལྡེའུར་སྦྱར་
བྱས་ནས། །བྱ་གདོན་གཟིར་དང་སྟེང་གདོན་སྲུང་ཞེས་བཤད། ། ཁ་དོག་་་་
འདྲེས་དང་གཟི་དཀར་འབའ་ཞིག་ཡོད། ། ཕྱི་ནང་སྒྲིབ་པ་མེད་ལ་མཆོང་དུ་
གྲགས། །དྭངས་མིན་དཀར་ལ་དམར་དྭངས་མ་ན་ཧཱུྃ། ། རྟ་ཡི་ཀླད་པ་འདྲ་བ་
གཡང་ཏྲེའུ། །ལུག་ཀླད་དང་འདྲ་དཀར་ཤས་ཆེ་བ་ཡིན། །འདི་དག་སྡེ་བརྒྱད་
གནོད་པ་སྲུང་ལ་བསྔགས། །
དེ་དག་ཀུན་གྱི་ནང་ནས་དབང་ཆེ་བ། །རྡོ་རྗེ་རིན་ཆེན་ཕ་ལམ་ཉིད་ཡིན་
ཏེ། །ཆོས་ཉིད་རང་བཞིན་རྣམ་པ་ཀུན་གྱི་མཆོག། གཞོམ་གཞིག་བྲལ་བའི་དོན་
ལ་གནས་པ་ལྟར། །ཆོས་ཅན་རྫས་ཀྱི་རྡོ་རྗེ་ཕ་ལམ་གྱིས། །རིན་པོ་ཆེ་ཡི་རིགས་
སུ་གྱུར་ཏོ་ཅོག། བརྡར་དང་འབུགས་དང་གཅོད་དང་བཟོ་ཡི་དཔྱད། །ཐམས་
• 288 •



གསོ་རིག་ཡིག་ཆ་ཉིང་བསྡུས།
ཅད་འདོན་ཅིང་ཚུར་ལ་གང་གིས་ཀྱང་། ། གླགས་བལྟ་མི་ནུས་བཛྲ་ཧི་ར་སྟེ། །
རི་རབ་ཁོང་ན་བདེན་ཚིག་འགྲུབ་པའི་ལྷ། ། དྲང་སྲོང་ཞོ་འཐུང་འཕོས་པའི་
རུས་པ་ནི། ། ཕ་ལམ་རྡོ་རྗེའི་ངོ་བོར་གྱུར་པ་ལས། ། རྐང་རུས་ལས་ནི་དབང་
པོའི་རྩེ་བརྒྱ་བ། །རྩིབ་མ་ལས་ནི་དབང་ཕྱུག་མདུང་ཐུང་དང་། །སོག་པའི་ཆ་
ལས་ཁྱབ་འཇུག་འཁོར་ལོ་བཟོས། །སྡང་ལ་རྒྱབ་དང་རྒྱབ་ཚད་ཕོག་པ་དང་། །
ཕོག་ཚད་མཐར་བྱེད་ཤི་ཚད་འདྲེན་པ་ཡིས། ། དམ་བཅའ་བཞི་དང་ལྡན་པའི་
མཚོན་ཆར་གྲགས། །དེ་དག་བཟོས་པའི་ཕྱེ་མ་འཐོར་བ་གང་། །འཛམ་བུའི་
གླིང་དབུས་བབས་པས་རྡོ་རྗེའི་གདན། །བསྐལ་པ་ཞིག་ཀྱང་འཇིག་ཏུ་མེད་པ་
ཆགས། ། གཞན་ཡང་རྡུལ་ཕྲན་གང་དུ་འཆགས་པ་ལས། །རྒྱལ་དང་བྲམ་ཟེ་
རྗེའུ་དམངས་རིགས་བཞིའི། །རྡོ་རྗེ་རིན་པོ་ཆེར་གྲུབ་དེ་ཡང་ནི། །རྒྱལ་རིགས་
ས་ལས་འབྱུང་སྟེ་མེས་མི་འཇིག། བརྡུངས་པས་མི་འཇིག་གཅད་པས་མི་ཆོད་
ལ། །བརྡར་བས་མི་འཇིག་རྡོ་རྗེ་ཆེན་པོ་སྟེ། །དམར་ཞིང་སྨུག་ལ་ཤིན་ཏུ་དྭངས་
པར་ཡོད། །གསེར་དང་ཉི་ཤུ་རྩ་ལྔའི་སྐོར་ཐང་རི། ། རྡོ་ལས་བྱུང་བ་བྲམ་ཟེའི་
རིགས་སུ་འདོད། །མེ་ཡིས་འཇིག་ཅིང་གལ་ཏེ་འཆག་ན་ཡང་། །སྲིད་དུ་དུམ་བུ་
གསུམ་པ་ཁོ་ནར་འཆག། སྔོན་བས་ཆེར་དམར་རྡོ་རྗེ་ཆུང་བ་ཟེར། །རིན་ཐང་
སྔོན་ལས་ལྔ་སྒོར་ཙམ་གྱིས་དམན། །འདི་གཉིས་ཡུལ་དབུས་དང་ནི་ལྷོ་ཕྱོགས་
པ། ། བྷོ་ཏ་བྷི་རའི་ཡུལ་ནས་འཐོན་པའི་ཁུངས། ། རྗེའུ་རིགས་ནི་དམར་སྨུག་
དྭངས་ཆ་ ཅན། ། རིན་ཆེན་གཞན་ལ་མི་ཐོགས་སྟོད་ནས་འཐོན། ། དམངས་
རིགས་རྡོ་བ་ཀོ་རཉྫ་ནི་སྨུག། ཡར་ལྷ་ཤམ་པོའི་མདུན་ནའང་ཤིན་ཏུ་མོད། །གང་
ཡང་གཞན་ལ་ཐོགས་ན་ཕ་ལམ་མིན། །
དུང་ལ་རིགས་ལྔ་མཆོག་ཏུ་གྱུར་པ་ནི། །སྐྱེ་བ་ལྔ་ཕྲག་བསྟུད་པས་གཡས་
• 289 •



རིན་པོ་ཆེ་བརྟག་པའི་གཏམ་ཙིནྟ་མ་ཎིའི་མཛོད་ཁང་།
འཁྱིལ་ཏེ། །འཁྱིལ་ངོས་དང་མཇུག་ཡིན་པས་དེ་ལྟར་གྲགས། །བཀྲ་ཤིས་རྫས་
མཆོག་གསེར་དང་མཉམ་བརྗེ་བྱེད། ། ཆུང་ངུ་ཅུང་ཟད་ཡོད་ཀྱང་བོད་ན་་་་
དཀོན། །རི་མོ་ཅན་ལ་གཟི་དུང་ཞེས་སུ་བརྗོད། །རང་མདོག་སེར་ཁྲ་སྙིང་ལ་
སྟོད་སྨད་རིང་། །གཡས་འཁྱིལ་མཆོག་ལ་ གཟི་དུང་རབ་ ཏུ་ངེས། །འབྲིང་་་་
རྣམས་བཅག་ལ་དམར་མདངས་ཡོད་པ་བཟང་། ། ཚེར་མ་ཅན་ཞེས་རྭ་མང་
སྐྱེས་པའང་ཡོད། །དུང་དམར་ཞེས་གྲགས་དམར་སེར་རིམ་པས་དམན། ། མཱ་
ར་ཤ་ཏི་སི་ཀོ་དྷ་ར་དང་། །རྡོ་བ་རི་ཀ་སོགས་པའི་རྒྱ་མཚོར་འབྱུང་། །དེ་དག་
རྒྱུན་དང་མཆོད་སྦྱིན་ལ་འོས་པའི། །རིན་པོ་ཆེ་ཡི་རྣམ་དབྱེར་ཤེས་པར་བྱ། །
གསུམ་པ།
སྐུ་གསུང་ཐུགས་ཀྱི་རྟེན། །
སྤྱི་དོན་གསུམ་པ་སྐུ་གསུང་ཐུགས་ཀྱི་རྟེན། །རྒྱུ་དང་རིགས་དང་ངོ་བོའི་
སྒོ་ནས་དཔྱད། །རྒྱུ་ལ་འཕགས་པའི་ཡུལ་ན་བྷཾ་གྱི་རིགས། །གཉིས་དང་གསུམ་
དུ་འདོད་པའི་ཕྱོགས་གཉིས་ལས། ། ཅིག་ཤོས་གསེར་དམར་ཡིན་པར་རྩོད་པ་
མེད། །བཅོས་ཕུ་བི་ཤྭ་ཀརྨའི་སྤྱོད་ཡུལ་ཏེ། །རིན་ཆེན་སྣ་བརྒྱད་བཞུ་བཏུལ་
བྱས་པ་ལས། །ཨཥཱ་དྷ་རུའམ་ནི་ལི་ཁྲར་འབོད། །ལི་དཀར་ལས་དམར་ལི་སྨུག་
གིས་མི་མཚོན། །སྣ་ཚོགས་འདུས་པའི་བྱེ་ཁ་མངོན་པ་ལ། སྣང་མུན་མཚམས་
སུ་འཇའ་མདངས་གསལ་བ་ནི། ། སྟོན་པའི་ཞལ་སྐྱིན་ཤཱཀྱ་མུ་ནེས་མཚོན། །ལི་
སྨུག་ཁ་དོག་མཆིན་ཁ་སྔོ་ཞག་ཅན། །སྣང་བས་མདངས་བསྒྱུར་བྱ་ལམ་དྭངས་
རྙོག་ལས། ། ད་དུང་མངོན་རྟོགས་གཞན་དུ་སྣང་བ་ཡིན། ། ལི་དཀར་ལི་་་་
མདངས་སེར་ཞག་ཆེ་བ་དང་། །འདི་གཉིས་སིངྒའི་གླིང་གི་རི་བོ་ལ། །དེ་བཞིན་
• 290 •



གསོ་རིག་ཡིག་ཆ་ཉིང་བསྡུས། །
གཤེགས་པ་དྲུག་གིས་བྱིན་བརླབས་སམ། ། ལི་ཡུལ་ རི་ལ་ཐུབ་དབང་བཞིས་
བརླབས་ཟེར། །ལི་དམར་ཕལ་པ་རང་བྱུང་ལྗོན་ཉིད་དེ། ། དམར་མདངས་
ཉིད་ལ་ཅུང་ཟད་སེར་བ་ཡིན། །འདི་ལྟར་མ་ཕྱེད་གསེར་དམར་གཅིག་ཉིད་
ལ། །མིང་དང་ཁ་དོག་གཉིས་སུ་འདོད་པ་འཁྲུལ། །རིགས་ཀྱི་སྒོ་ནས་དཔྱད་ན་
སངས་རྒྱས་ཀྱི། །བསྟན་པ་གང་ལ་ཡོད་ན་སྐྱེས་བུ་ཡིས། །རྣམ་རིག་བཟོ་གནས་
སྤྲུལ་པར་བྱིན་རློབས་པས། ། སྐུ་གསུང་ཐུགས་རྟེན་བསྐྲུན་པའི་བཟོ་་་་་་་
མཁས། །མུ་སྟེགས་ཀླ་ཀློ་དར་ཚེ་དེ་དག་ནུབ། །དེ་ལ་སྟོན་པ་འཚོ་ཞིང་གཞེས་
པའི་དུས། །རི་མོ་མཁན་གྱི་སྤྱོད་ཡུལ་ལས་འདས་པའི། ། སྣང་བརྙན་རས་ལ་
བཀོད་དེ་སིངྒ་ལར། ། སྤྲིངས་པས་མུ་ཏིག་འཁྲི་ཤིང་བདེན་པར་བཀོད། ། དེ་
བཞིན་གཟུགས་ཅན་སྙིང་པོའི་སྐྱེས་ལན་དང༌། ། ཨུ་ཊ་ཡ་ནའི་ཙནྡན་ཇོ་བོ་་
ལྟར། ། སྟོན་མཆོག་མྱ་ངན་འདས་ནས་ལྷའི་བཟོ་བོ། །མི་རུ་སྤྲུལ་པས་བཛྲ་ཨ་སཱ་
ནའི། །གན་དྷོ་ལ་ཡི་བྱང་ཆུབ་ཆེན་པོ་དང༌། །དེ་ཡི་ཤར་ངོས་ཆུ་གནོད་བཟློག་
པའི་ཕྱིར། ། ཀླུ་སྒྲུབ་ཞབས་ཀྱིས་ཕ་ཝང་བདུན་དག་ལ། ། སྣང་བརྙན་བཟོར་
སྩལ་ཐུབ་པ་ཆུ་ལོན་མ། །དེ་བཞིན་ཀླུ་ཡི་བཟོ་བོས་མང་དག་བྱས། །མ་ག་དྷཱ་ཡི་
འཇམ་དཔལ་རྔ་སྒྲ་དང་། །མྱ་ངན་མེད་དུས་གནས་བརྒྱད་མཆོད་རྟེན་་་་་་
སོགས། །གནོད་སྦྱིན་གྱི་ནི་བཟོ་བོས་བཞེངས་པ་ཀུན། །བཟོ་གནས་ཁྱད་་་་་
འཕགས་དངོས་དང་འཁྲུལ་པ་བསྐྱེད། ། དེ་ཡི་ཕྱི་ནས་བཟོ་རྒྱུན་མང་དག་་་་
ལས། །སངས་རྒྱས་ཕྱོགས་དུས་བི་མ་པ་ས་ར། །ལྷ་དང་མཐུན་པའི་དབུས་ཀྱི་
བཟོ་བོར་གྲགས། ། རྒྱལ་པོ་ངང་ཚུལ་དུས་ན་མ་རུའི་ཡུལ། །སྲི་ག་དྷ་རི་ཞེས་
པའི་བཟོ་བོ་བྱུང་། །གནོད་སྦྱིན་དང་མཐུན་ནུབ་ཕྱོགས་རྙིང་མའི་ལུགས། །
བལ་པོ་རྙིང་མའི་བཟོ་རྒྱུན་འདི་དང་གཅིག། རྒྱལ་པོ་ལྷ་སྐྱོང་དང་ནི་ཆོས་སྐྱོང་
• 291 •



རིན་པོ་ཆེ་བརྟག་པའི་གཏམ་ཙིནྟ་མ་ཎིའི་མཛོད་ཁང་།
དུས། ། བ་རེན་དྷི་མཱ་ན་དང་ནི། །དེ་ཡི་བུ་བི་ཏཱ་ལོ་བྱ་བ་གཉིས། ། ཀླུ་དང་
མཐུན་པའི་བཟོ་རྒྱུན་ཡིན་པ་ལས། །བུ་ནི་བྷཾ་ག་ལར་སོང་དེའི་ཤུགས་ཀྱིས། །
གཉིས་པོའི་རྗེས་སུ་འབྲང་བ་ཡིན་ཕྱིན་ཆད། ། བཟོ་བོའི་སྐྱེ་ཡུལ་བཟོ་བོ་་་
གནས་ཡུལ་སོགས། ། ཇི་འདྲའང་རུང་སྟེ་ལུགས་སུ་བྱས་ཀུན་ལ། ། ཤར་ཕྱོགས་
པ་ཡི་ལྷ་ཞེས་དཔྱོད་ལྡན་སྨྲ། །བལ་པོ་བར་རྙིང་རྣམས་ཀྱང་དེ་དང་འདྲ། །འོན་
ཀྱང་རི་མོ་མཁན་ནི་ཕ་རྗེས་སུ། །འབྲང་ལ་ཤར་བྲིས་བུ་ཡི་རྗེས་འབྲང་ལ། །
དབུས་ཀྱི་རི་མོའི་རྒྱུན་ཞེས་གྲགས་པ་བརྟན། །དུས་ཚོད་དེ་ཡི་ཀསྨིའི་ ར་བ་་
ཀུན། །བཟོ་རྒྱུན་དབུས་དང་ནུབ་གཉིས་ཡིན་པ་ལས། ། ཕྱི་ནས་བྲིས་འབུར་
གཉིས་ཀར་བྱང་ཆུབ་པ། །ཧ་སུ་ར་ཛ་ཞེས་བྱའི་བཟོ་རྒྱུན་ལ། །ཁ་ཆེ་མ་ཞེས་
མཁས་པ་རྣམས་ལ་གྲགས། །དེ་དག་ཀུན་ཀྱང་བྲིས་འབུར་བརྐོས་ལ་སོགས། །
ཕལ་ལ་བློ་གྲོས་བཟོ་བོ་ཉིད་ཡིན་ཀྱང་། །ཨཱརྱ་པཱ་ལོའི་གླིང་གྲུབ་དངོས་མེད་
དུ། ། ཡལ་བའི་སྤྲུལ་པའི་བཟོ་བོའི་ཆར་མི་ཉེ། །གང་དག་སོ་སོ་སྐྱེ་བོའི་རྣམ་
རིག་ནི། །ཤིན་ཏུ་ཐ་དད་ཕྱིར་ན་བཟོ་གནས་ཀྱི། །རྣམ་འགྱུར་དཔྱད་ཀྱང་དེ་ཡི་
རྗེས་སོན་ཡང་། །བོད་འདིར་རང་ཉམས་བདེན་པར་སྨྲ་བའི་ཁ། །ཡི་གེའི་ཞལ་
ལྕེས་འགོག་པའང་སངས་རྒྱས་མཐུ། ། དེ་ལ་ངོ་བོའི་སྒོ་ནས་དབུས་འགྱུར་་་་
འཆང་། །ཝཱ་ར་ཎ་སཱིའི་ལྷ་ཡི་ཁྱད་པར་ནི། །ལི་སྨུག་དབུས་ཀྱི་ལྷ་རིགས་འདྲ་བ་
ལ། །འཛམ་བུ་ཆུ་བོའི་ཚ་གསེར་གྱིས་བྱུགས་པ། །རྒྱུ་ཚོགས་ཁྱད་དུ་འཕགས་པ་
ཁོ་ན་སྟེ། །སངས་རྒྱས་ཕྱོགས་དེ་བསྟན་ལ་ཆེས་དད་པས། །རྒྱ་ནག་ཡུལ་དུའང་
མདོ་སྡེ་སྨྲ་བ་བརྫངས། །ཧོར་གྱི་རྒྱལ་པོས་དྲིན་ལན་བསབ་པའི་ཕྱིར། །གསེར་
རྐྱང་མི་ཁུར་བརྒྱ་སོགས་བསྐུར་བས་ན། ། ལྷོ་ཀློ་དངོས་དང་གསེར་གྱིས་བྱུག་པ་
མོད། །ཆོས་རྒྱལ་དེ་ཡི་བཙུན་མོ་དང་བློན་པོ། །བསྟན་ལ་དད་པས་གཙུག་ལག་
• 292 •



གསོ་རིག་ཡིག་ཆ་ཉིང་བསྡུས།
རྟེན་གསུམ་མང་། ། དབུས་ ལྷ་བྱིངས་རྣམས་ལི་དཀར་ལི་དམར་ལ། ། སྐུ་ ཤ་་
འཚམ་ཞིང་གཙུག་ཏོར་མཐོ་ལ་དྲང་། ། ཤངས་རྩེ་རྣོ་བོའི་རྒྱུན་ལས་ཤངས་རྒྱུད་
གཟར། ། སྤྱན་དབར་ ཤངས་ སྟོན་འཛོམ་སར་མཛོད་སྤུ་འབུར། ། ནུ་མ་དེར་
མཚུངས་སྲིད་ཚད་ཤངས་རྩེ་མ། ། ན་བཟའ་ ཤ་མི་བསྒྲིབས་ཀྱང་བླ་གོས་ནི། །
ཕྲག་པར་གཟར་བའི་གོན་རྒྱུད་ཤིན་ཏུ་དོད། །སྒྲོས་གཙང་རྣམས་ཀྱི་མདུན་ན་
རྡོར་གདན་དང༌། ། ཕྱག་ཞབས་འཁོར་ལོས་མཚན་པ་དག་ཀྱང་ཡོད། ། བཟོ་
སྤྲོས་མཛེས་དང་གཅིག་ཤོས་མ་ངེས་ཀྱང༌། ། ཚུགས་བཟང་བལྟས་ཀྱིན་བྱིན་་
ཆགས་ཁྱད་ཆོས་ཡིན། །པདྨ་ཉིས་བརྩེགས་འགྲིག་པའི་ནང་མ་འབུར། ། པད་
ཁ་རྒྱས་ཞུམ་འཚམ་ཞིང་ཡས་མས་ལ། ། མུ་ཏིག་ཡོད་མེད་གཉིས་ཅར་སྲིད་པ་
ཡིན། ། ཁྱད་པར་ཚུགས་བཟང་ཞལ་ཁྱིམ་གྲུ་ སྟངས་ལ། ། དཀྱུས་རིང་ཕྱག་་་་
ཞབས་མཉེན་དང་ཞབས་མཐིལ་སྟུག། གོས་འཁྱུད་ཞིབ་སྙོམས་དལ་འགྲོའི་ཤམ་
བུ་བཞིན། །ལི་མཆོག་གཉིས་ལ་གསེར་དངུལ་ཟངས་སོགས་པས། །གྲ་བསྒྲིགས་
བྱས་པ་སྟོད་ཧོར་ལི་མ་རུ། ། འཁྲུལ་གཞི་ཆེ་བས་ཁྱད་པར་ཕྱེད་པ་གཅེས། །
ཟངས་ཐང་མ་ནི་སྐུ་ཤ་ན་བཟའ་གཉིས། །ལི་དཀར་ལི་དམར་ཐ་དད་བྱས་ལ་
བཏགས། ། ཐུབ་དབང་སྐུ་མང་ཕྱི་ནས་བྱང་སེམས་སྐུ། ། འགྱིང་ཉམས་རྒྱུན་
ཅན་ནོར་བུ་གཉིས་པའང་སྲིད། །དེ་བཞིན་ཁྲོ་བོའི་སྐུ་ནི་འགྱིང་བག་འཚམ། །
སྔ་ཕྱིར་རྒྱུ་མཚན་ཐེག་པ་ཆེན་པོ་གཉིས། ། སྦས་དང་གྲགས་པའི་རྣམ་དབྱེས་
གསལ་བ་ཡིན། ། གདན་ཆུང་མར་གྲགས་རྡོ་རྗེ་གདན་པས་བཞེངས། ། ་་་
དཀར་དབུ་ཆུང་མཁུར་ཚོས་རྒྱས་པ་ཡིན། །དེ་ཡང་ཝཱ་ར་ཎ་སཱིར་ཆོས་འཁོར་
མ། །མ་ག་དྷཱ་རུ་ཐུབ་དབང་བདུད་འདུལ་དར། །དབུས་འགྱུར་འཆང་གི་ནང་
གསེས་ཤར་གྱི་ལྷ། །དཔྲལ་མཚམས་དབྱེས་ཆེ་སྐུ་སྟོད་ཅུང་ཟད་རྒྱས། །ཕྱག་
• 293 •



རིན་པོ་ཆེ་བརྟག་པའི་གཏམ་ཙིནྟ་མ་ཎིའི་མཛོད་ཁང་།
སོར་འབྲེལ་ཞིང་གཙུག་ཏོར་རྒྱབ་ཏུ་ཉེ། །ཤར་ཕྱོགས་པ་ལ་ལི་དཀར་ཤས་ཆེ་
སྟེ། ། ལུགས་གཙང་ཞལ་སྒོ་མཛེས་ལ་སྤྱན་དབར་དོག། ཤངས་འདལ་དེ་ཡང་
ཤངས་སྨད་ཅུང་ཟད་མཐོ། ། སྐེམ་ཞིང་ཚུགས་བཟང་གཙུག་ཏོར་རྒྱབ་ལ་ཉེ། །
གོས་འཁྱུད་འཁྲིལ་ཞིང་པད་འདབ་ཉིས་བརྩེགས་ཞུམ། །པདྨ་ཡས་མས་འགྲིག་
པར་མ་ངེས་ཤིང་། །མུ་ཏིག་གོང་མ་ཞིབ་ལ་འོག་མ་རགས། །ཁྲི་རྒྱབ་ལ་སོགས་
དབུས་ཀྱི་ལྷ་དང་མཐུན། །འོན་ཀྱང་པཱ་ལ་རྣམ་གཉིས་དུས་བྱུང་བས། །ཕ་བུ་
གཉིས་ཀྱི་བཟོ་རྒྱུན་ཁྱབ་ཆེ་ཞིང༌། ། ཁྱད་པར་དེ་ཝ་པཱ་ལ་ཀླུ་ཡི་བུར། །གྲགས་
པས་བཟོ་རྒྱུན་དེར་བྱུང་བཟོ་ཡུལ་ཡང་། །ངེས་པ་མེད་པས་གཅིག་ཏུ་སྟངས་
གཅོད་དཀའ། །དྷརྨ་པཱ་ལ་ཐེག་ཆེན་རྣམ་གཉིས་ལ། ། ལྷག་པར་དད་པས་བྱང་
ཆུབ་སེམས་དཔའ་དང་། །སྔགས་སྐུ་དག་ཀྱང་འདི་ལ་མང་ངམ་སྙམ། ། ཡུལ་
དེའི་བྱེ་བྲག་བྷཾ་ག་ལ་ཡི་ལྷ། །ལི་དཀར་ཞལ་སྤྱན་ སོགས་ལ་གསེར་དངུལ་་་་་
ཟངས། །ཕྲ་བྱེད་བཟོ་ཁྱད་བཏོན་དང་ཕྲ་ཁུང་དུ། །རིན་ཆེན་རྒྱན་སྤྲས་ཡི་གར་
འོང་བ་ཡིན། །ནུབ་ཕྱོགས་ཀསྨི་ར་བ་རིགས་གཉིས་ལས། །ནུབ་རྙིང་ལི་དམར་
ལི་དཀར་སེར་ཞག་ཆེ། །ཞལ་དཀྱུས་མཛངས་སམ་སོག་ཀ་མགུལ་པ་ཕྲ། །སྤྱན་
དབར་དོག་ལ་ཤངས་རྒྱུད་རིང་ཞིང་ཟླུམ། །ཞལ་དང་སྤྱན་ལ་དངུལ་ཟངས་ལྷན་
ཐབས་ཅན། ། ཚུགས་གྱོང་ལྷུ་ཚིགས་ཐུང་ལ་ན་བཟའ་འཁྲིལ། ། གོས་འཁྱུད་
རིང་སྙོམས་གཙུག་ཏོར་ནོར་བུ་ནུབ། ། པདྨ་འདབ་ཆེ་རྐྱང་སྦྱར་གཉིས་ཀ་་་
སྲིད། །མུ་ཏིག་ལ་སོགས་རྒྱན་གྱིས་སྦྲུས་པའང་ཡོད། །བཟོ་བོ་དེ་ཡིས་སྟོད་ཧོར་
ནས་བསྒྲུབས་པ། །ཁྲོ་ལི་དམར་སྨུག་ནག་པོ་རིགས་གསུམ་ལ། །ཞལ་རས་སྒོང་
གཟུགས་དཀྱུས་ཐང་གོས་འཁྱུད་རིང་། །ཆུ་གཉེར་དང་མཚུངས་མེ་ཏོག་དག་
གིས་བརྒྱན། ། པདྨ་སྐེད་ཉག་འདབ་མ་སྒྲུབ་ཉམས་ཅན། །ཁྲི་གདན་གྲུ་་་
• 294 •



གསོ་རིག་ཡིག་ཆ་ཉིང་བསྡུས།
བཞིའམ་ཟླུམ་པོ་ཀླུས་བརྒྱན་དང་། ། རྒྱབ་ཡོལ་ ཅན་ལ་ཚ་གསེར་ཡོད་མེད་་་་
གཉིས། །བྲག་གདན་དག་ཀྱང་རེ་རེ་སྲིད་པའོ། །ཡོན་ཏན་འོད་ཀྱི་སྐུ་ཚེའི་སྨད་
བྱུང་བའི། །རྒྱལ་པོ་ངང་ཚུལ་དུས་ལ་ནུབ་རྙིང་ཟེར། །ཧུ་ལ་ཧུ་ནས་སྟོད་ཧོར་
ཞེས་སུ་གྲགས། །དེ་ཚེ་ཡུལ་དེར་རྒྱ་ནག་རྙིང་མའི་བཟོ། ། ཁྲོ་ལི་སྨུག་པོ་ཚུགས་
གླེན་ཞལ་སྒོ་ཀྱོང་། །སྤྱན་དང་མཆུ་སྒྲོས་མི་འདོད་གོས་འཁྱུད་མང་། །ཁྲི་སྟན་
རྒྱ་རྟགས་གཟོང་རིས་བྱས་པའང་འབྱུང༌། །ཡུལ་དེའི་བྱེ་བྲག་ཡུ་གུར་ཞེས་བྱའི་
ལྷ། །ལི་དཀར་དངུལ་བསྲེས་ཆེ་དང་ཁྲོ་ལི་སྨུག། བཟོ་ཡི་ཁྱད་པར་ཤངས་འདལ་
སྐྲ་ ཚགས་ སྡུག། གོས་འཁྱུད་ཉུང་ལ་ཕྱག་ཞབས་སྒོས་མི་གཙང་། ། རྒྱུན་ཉུང་།
དབྱིག་ཉམས་པད་གདན་མེད་པ་མང་། །དེ་བཞིན་ལི་ཡུལ་ཁ་ཤ་ཞེས་བྱའི་ལྷ། །
ཁྲ་འབྲུག་གིས་མཚོན་ཆོས་ལི་སྔ་མ་འདྲ། །སྨད་ཧོར་ཞེས་གྲགས་རྒྱལ་པོ་གོ་དན་
ནས། །རྒྱལ་རབས་དྲུག་གི་བར་དུ་ཅོང་ལི་དང༌། །ལི་དམར་ཅི་རིགས་ཞལ་རས་
སྟོད་ཆ་ཆུང་། །སྤྱན་དང་ཆུ་སྒྲོས་མི་དོད་ཞལ་ཁུང་ལྟེམས། །ཕྱག་ཞབས་གཞོན་
ཤ་ཆགས་ལ་ཉིང་ལག་ཐུང་། ། ཚ་གསེར་གྱིས་བྱུག་བཟོ་ཁྱད་དམིགས་བསལ་
རྣམས། །མ་གཏོགས་ཧོར་རིགས་བཞི་པོ་འདྲ་ཤས་ཆེ། ། ལྷོ་ཕྱོགས་པ་ལ་རིགས་
གཉིས་སྤྱི་ཚན་དུ། །ལི་དམར་ཚ་གསེར་སྨུག་ལ་ ཤ་ཉམས་ལྷོད། །ཞལ་ རས་་
དཀྱུས་ཐུང་ཨོལ་ཀོ་བཙུམ་པ་དང་། ། ཤངས་དམའ་ ཤངས་ གོང་ཉག་ལ་སྤྱན་
དབར་ཡངས། །མཆུ་ཙོང་ཞལ་ལུང་ཀྱོང་ལ་དཔྲལ་དབྱེས་ཆུང༌། ། ན་བཟའ་
འཁྲིལ་ཞིང་གཟོང་རིས་མེད་པ་ལ། ། ཁྲི་ཡངས་པདྨོ་རྐྱང་སྦྱར་གཉིས་སྲིད་་་་
པའི། །པད་མགོ་ཞུམ་ལ་ཟེ་འབྲུ་ཡོད་མེད་གཉིས། །འདི་ལ་ལྡེམ་སྐུ་མང་རྣམས་
བདེ་ཉམས་ཆེ། །བྱེ་བྲག་ལྷོ་ཕྱོགས་བེ་ཏར་བསྐྲུན་པ་རྣམས། །ཞལ་རས་སོག་ཀ་
གོང་ལས་ཆུང་བ་ལ། ། ན་བཟའ་གཟོང་རིས་ཡོད་པའི་ཁྱད་པར་རོ། །བྱང་
• 295 •



རིན་པོ་ཆེ་བརྟག་པའི་གཏམ་ཙིནྟ་མ་ཎིའི་མཛོད་ཁང་།
ཕྱོགས་པ་ནི་ལི་དཀར་ར་གན་དང༌། ། བསྲེས་པས་སྐྱ་ཉམས་ ཞག་ཁ་ཆུང་བ་
སྟེ། །ལི་དམར་སོགས་ནི་སྲིད་མཐའ་མ་བཀག་ཙམ། ། ཤ་ཚུགས་མཉེན་ལ་་་་
འགྱིང་དང་བདེ་ཉམས་ལྡན། ། ཞལ་ཁྱིམ་དཀྱུས་ཐུང་ལྷོ་ཕྱོགས་འདྲ་ལ་་་་
གཙང་། ། ཤངས་བཟང་སྤྱན་དབར་དོག་ལ་ཁྲི་རྒྱུན་མཛེས། །འདི་ཡང་གྲོང་
ཁྱེར་མ་སོགས་ལྡེམ་སྐུ་མང་། །ཡུལ་དེའི་བྱེ་བྲག་བལ་པོ་རྙིང་མའི་བཟོ། །ནུབ་
རྙིང་དང་མཐུན་བར་རྙིང་ཤར་ཕྱོགས་པ། །གསར་པ་རྟོགས་སླ་དེང་སང་ཙན་
དན་མང་། །དེ་བཞིན་འཕགས་པའི་ཡུལ་ན་བྱང་ཆུབ་ལྗོན། །དང་ཞིང་འབོལ་
བ་རྡོ་རྗེའི་འདག་པའམ། །ཀླུ་སྒྲུབ་ལ་ཕུལ་ཀླུ་འབྱིན་ཞེས་སུ་གྲགས། ། དཀར་
ཞིང་བཅག་པ་ཀ་མ་རུ་པའི་རྡོ། །ནག་ཅིང་སྣུམ་པ་བསིལ་ཚལ་རྡོ་ནག་ལས། །
གྲུབ་པའི་སངས་རྒྱས་བྱང་སེམས་སྐུ་ཡང་སྣང་། །རྒྱ་ནག་གསར་རྙིང་གཉིས་
ལས་རྙིང་མ་ནི། །ཐང་ཅིའི་རབས་ཏེ་རྒྱུ་ནི་ཁྲོ་ལི་སྨུག། ཤ་ཚུགས་སྦེག་ཅིང་ཤངས་
ལེབ་མཆུ་སྒྲོས་དོད། །ཞལ་དཀྱུས་འཛང་ལ་སྤྱན་ཕྲ་གོས་འཁྱུད་གཙང་། །ཕྱག་
དཀྱུས་ཐུང་ལ་སོར་མོ་དོང་པ་མང་། ། རྒྱ་ནག་གསར་མ་ཏཱ་མིང་རྒྱལ་པོའི་་་
རབས། །ལྗང་སེར་མང་སྟེ་རག་སྐྱ་དག་ཀྱང་སྲིད། །དེ་ལ་ཐུགས་དམ་མ་དང་སྐུ་
རིང་མ། ། དང་པོ་ཚུགས་དང་བྲད་བརྡར་གོས་འཁྱུད་ལེགས། ། ཞལ་རས་་་་
འཛང་ལ་གྲུ་སྟངས་ཅུང་ཟད་དོད། ། སྤྱན་དཀྱུས་རིང་ཞིང་པདྨ་ཁ་སྦྱར་་་་་་
གཙང་། །མུ་ཏིག་ཕྲ་ལ་སྙོམས་སམ་མེད་པའང་སྣང་། །ཚ་གསེར་སྡུག་ལ་མདོག་
ལེགས་རྒྱབ་མདུན་གཙང་། ། ཞབས་སྡོམ་རྒྱ་གྲམ་རྡོ་རྩིའམ་ལ་མཚལ་བྱུགས། །
ཐུགས་དམ་མར་གྲགས་རྒྱ་རྟགས་བྱས་པའང་ཡོད། །གཙང་ཤ་ཆུང་དང་རག་སྐྱ་
མང་བ་ལ། ། སྐུ་རིམ་མར་གྲགས་གཟུངས་ཞུགས་གཞན་མེད་པར། །གོས་དར་
ལས་བྱས་དོན་ལྔ་བཅུག་ཅེས་གྲགས། །བོད་ལ་ཆོས་རྒྱལ་ལི་མ་སྔ་ཕྱི་གསུམ། །
• 296 •



གསོ་རིག་ཡིག་ཆ་ཉིང་བསྡུས།
མེས་པོ་བདག་ཉིད་སྲོང་བཙན་སྒམ་པོའི་དུས། །ལི་དམར་ཤས་ཆེ་དེ་བཞིན་ལི་
དཀར་དང་། །དཀར་དམར་ཤོ་བསྒྲིགས་གསེར་དངུལ་རྡོ་སྐུ་སོགས། ། མཐའ་
འདུལ་ཡང་འདུལ་བཞེངས་ཚེ་འཕེལ་བ་སྟེ། །ཞལ་ཁྱིམ་འབུར་ཀྱོང་ཆུང་བས་ཤ་
ཉམས་འབོལ། ། ཨོལ་ཀོང་རྒྱས་པས་ཞལ་དཀྱུས་རིང་བར་མངོན། ། ཤངས་་་
ཟངས་སྤྱན་དཀྱུས་རིང་ལ་ཆུ་སྒྲོས་གཙང་། །གོས་འཁྱུད་ཉུང་ལ་ཐལ་མོ་ཉམས་
འགྱུར་དོད། །པདྨ་རྐྱང་སྦྱར་ཅི་རིགས་པད་མགོ་མཉེན། ། ཁྱད་པར་གཙུག་
ལག་ཁང་གི་ལྷ་ཆེན་རྣམས། །ཞབས་ལ་ཕྱགས་དང་བེར་སོགས་ཁྱིམ་པའི་་་
ཆས། །དབུ་རྒྱན་གསུམ་པ་རྩེ་མོ་ནང་དུ་ཉེ། །ལུགས་མ་རྣམས་ལ་གཟོང་རིས་
བྱས་པ་མང་། །པད་གདན་མེད་དང་འབོལ་ལ་བཞུགས་པའང་སྲིད། ། མ་་་་
གསེར་བྱིབ་བྱུགས་མཆོག་ཏུ་བྱིན་ཆགས་ཤིང་། །སེམས་དཔའི་རིགས་རྣམས་
ཤིན་ཏུ་མཛེས་པ་དང་། ། ཁྲོ་བོ་ཞིབ་ཉམས་བཞད་ཞལ་ཁོ་ནར་འོང་། ། ཆོས་
རྒྱལ་རང་གི་འདྲ་སྐུ་ཚ་གསེར་དང་། ། ཇོ་རྩིས་བྱུགས་སམ་མ་བྱུགས་ཅི་རིགས་
ཡོད། ། འདྲ་ཅོག་རྣམས་ནི་སྐུ་རྒྱུ་ངན་པ་ཡིན། །བར་པ་ ལྷ་སྲས་ཁྲི་སྲོང་ལྡེའུ་
བཙན་དུས། །མེས་ཀྱི་ལྷ་ལས་སྐུ་རྒྱུ་ཅུང་ཟད་སྨུག། ཞལ་རས་ཟླུམ་ལ་སོར་མོ་བྲད་
བརྡར་ཆུང་། །ལུགས་ཁ་ཅུང་ཟད་འདལ་བའི་ཁྱད་པར་དང་། །ཇོ་རྩི་འཐུག་པོ་
བྱུགས་སམ་ཚོན་ཕྲ་བཀྱེ། ། བཙན་པོའི་འདྲ་སྐུ་ལ་ཐོད་མེད་པ་ལ། ། ལན་བུ་
གཡས་གཡོན་འཕྱང་དང་དབུ་རྒྱན་ཡང་། །རྩེ་བྲན་གསུམ་པ་གྲང་གསེར་བྱུགས་
པའང་ཡོད། །ཕྱི་མ་མངའ་བདག་རལ་པ་ཅན་གྱི་དུས། །ལི་དཀར་མང་ལ་བཟོ་
བོའང་འཕགས་ཡུལ་བ། །ཡིན་པས་དབུས་འགྱུར་འཆང་དང་རིགས་འདྲ་ལ། །
དེ་བས་ ཤ་ ཉམས་རྒྱས་ཤིང་འགྱིང་བག་ཆེ། ། དངུལ་ཟངས་སྤྱན་འབྱེད་རྒྱས་
ཟངས་ཐང་མ། །ཟངས་མཆུ་དངུལ་སྤྱན་ལ་སོགས་ཅིར་ཡང་འབྱུང་། ། འདྲ་
• 297 •



རིན་པོ་ཆེ་བརྟག་པའི་གཏམ་ཙིནྟ་མ་ཎིའི་མཛོད་ཁང་།
ཅོག་ར་གན་ལས་གྲུབ་སྒྲོས་མི་གཙང་། ། ཆོས་ལི་ཕྱི་མར་ཚ་གསེར་བྱུགས་པ་
མང་། ། བྱང་སེམས་ཁྲོ་བོའི་སྐུ་རྣམས་སྔོན་དང་འདྲ། ། ལི་དམར་རྣམས་ལ་་
ཟངས་བསྲེས་ཡོད་པས་སྨུག།གཞན་ཡང་བཀའ་གདམས་རག་སྐུ་ལྷོ་བྲག་དང༌། །
གཉལ་ལོར་ཡར་མོ་ནུབ་ནས་ཆོས་ལིའི་འདྲ། །མང་བ་སྔོན་བྱུང་རྒྱ་ལི་དངོས་
བསྟན་དང་། ། ཞག་རྩིའི་རྣམ་པ་ཀུན་ནས་འགལ་བས་དཔྱད། ། རྒྱུས་ལ་འདྲིས་
དང་མཐོང་མྱོང་ཆེས་ཆེ་བའི། ། སྤྱོད་ཡུལ་ལས་གཞན་རང་དགར་སྟངས་མི་
ཆོད། །འོན་ཀྱང་ལྷ་བཙུན་ཁུ་དབོན་རྣམ་གཉིས་དུས། ། འཇོན་ལ་རྒྱུ་བཟང་
འདྲེས་པའི་ལི་སྨུག་དང་ཤ། །ལི་ཁྲ་དག་ལ་བྷི་ཀླུ་ཞེས་བཏགས་པ། །རྒྱ་ལི་ལ་
ཡང་འཁྲུལ་པ་བསྐྱེད་ལ་ཁད། །ཚུགས་ཉམས་ཆོས་ལི་དང་མཚུངས་མང་མཐོང་
བ། །འདི་དག་རྣམས་ཀྱང་རྒྱུ་ཚུགས་བཟང་བ་ཡིན། །དེ་བཞིན་རྒྱ་ནག་གསར་
མར་འཁྲུལ་བྱེད་པ། །ཚུགས་བཟང་ཞལ་རས་མཚར་ལ་སྐྱིལ་ཀྲུང་ལྷོད། །པད་
འཁོར་ཉིས་བརྩེགས་མཉེན་ལ་སྐེད་ཉག་ཐོན། །སྒྲོས་གཙང་ཚ་གསེར་འཐུག་པ་
སླེའུ་ཆུང་། །དེ་ལས་བྲད་བརྡར་ཅུང་ཆུང་ཚ་གསེར་སྲབ། །ན་བཟའ་མེ་ཏོག་
རིས་བཀྲ་བདེ་ཉམས་ཆེ། ། ཨོལ་ཀོ་ཅུང་ཟད་བཅུམ་པ་པདྨ་མཁར། །ཁྱད་པར་
རིན་པོ་ཆེ་ཡི་གཏམ་འདི་ཡི། །དུས་ན་སྟོན་པའི་ཞལ་སྐྱིན་མཆེད་ཀྱི་མདུན། །ལྷ་
ཡུལ་ལྡན་གྱི་བཟོ་སྒྲོས་རྩེ་མོ་ནི། །རྒྱ་ནག་གསར་མར་ མཚུངས་ཀྱང་དྲ་བཟོ་
ཡིས། །བྱོན་ནས་འགྱུར་ཚུགས་རྣམ་པ་ཐ་དད་ཅིང་། ། རྒྱུ་ལ་ཁ་ཚུར་འདྲེས་
རྣམས་ཆོས་ལི་དང་། །མཚུངས་ཤིང་ཟངས་ཐང་མ་ལ་སྐུད་ཚག་གིས། །བལྟ་ན་
སྡུག་བྱས་སྦྱར་ལིའི་མདངས་གདོན་ལ། །བཟོ་བོས་ཛྷི་གེ་དང་ཡང་འཁྲུལ་པ་
བསྐྱེད། ། དེ་བཞིན་ལི་དཀར་འདྲ་ལ་སེར་ཞག་ཆེ། ། ལི་དམར་བཅོས་བུ་ཚ་་
གསེར་གྱིས་བྱུགས་ནས། །དབྱི་བའི་རྫུ་འཕྲུལ་བྱས་པས་རློམ་ལྡན་ཡང་། ། རྒྱ་ལི་
• 298 •



གསོ་རིག་ཡིག་ཆ་ཉིང་བསྡུས།
རྙིང་མར་འདུ་ཤེས་རྨོངས་པ་ཡོད། །འཕགས་པའི་ཡུལ་ན་ཐེག་དམན་གྲགས་ཆེ་
ཞིང་། །ཐེག་ཆེན་དར་བ་ནས་ཀྱང་གསང་སྔགས་ནི། །ཤིན་ཏུ་གསང་བ་སྲུང་བ་
ཉིད་ཀྱི་ཕྱིར། །སྔགས་སྐུ་ཉུང་བས་ཕལ་ཆེར་རྒྱ་ཧོར་བོད། ། སྤུངས་སྐུ་རྒྱ་གར་
ཤར་དང་རྒྱ་ནག་མང་། །
གསུང་རྟེན་དྲིལ་བུ་ཧོར་དང་རྒྱ་གར་ནག། བོད་ཆེན་རིགས་བཞི་ལས་ནི་
རྒྱུའི་སྒོ་ནས། ། ཧོར་དྲིལ་གཉིས་ལས་ཤིང་ཀུན་མཆོག་ཏུ་གྲགས། ། རྒྱུ་ནི་ལི་་
དཀར་དངུལ་མདངས་བཀྲག་ཞག་ཆེ། ། དྲིལ་བུའི་སྟོད་ཞུམ་བ་ལང་ཁ་ཁེབས་
ལ། །ལུགས་གཙང་བརྡར་གད་མ་བྱས་ལི་རྒྱུ་འཇམ། །ནང་ནི་ཞོ་ཁ་ཞེས་པ་འོ་
སྤྲིས་འདྲ། ། དྲྭ་ཕྱེད་འབུར་ལ་བར་སྟོང་འཇམ་སང་མང་། ། དཔུང་པའི་པད་
འདབ་རིགས་ཀྱི་ཕྱག་མཚན་སྤྲས། །དྲིལ་བུའི་དཔུང་ཟུར་པད་མཐའ་གཅིག་ཏུ་
འདྲེས། །སྐད་སྙན་སྦོམ་ལ་རྒྱང་གྲགས་ལྷག་པར་ཆེ། ། དབུ་རྡོར་ཅོང་ལི་མང་ལ་
དངུལ་དཀར་དང༌། ། ཛཱི་ཀླུ་དག་ཀྱང་ཉུང་ཟད་སྲིད་པ་ཡིན། །རྩེ་ལྔ་པ་མང་ཆུ་
སྲིན་ནང་ལ་བལྟ། །འཁོར་ལོའི་རྒྱུན་ལྡན་རྩེ་དགུ་ཉུང་བ་ཡིན། །རྒྱུ་དང་གསུང་
ལ་དོ་ཟླ་མེད་ན་ཡང་། །བཟོ་སྒྲོས་བྱིལ་བས་ཉམས་མེད་ཕལ་གྱིས་དོར། །དངོས་
བསྟན་ཉུང་ལ་འདྲ་ ཅོག་མང་བ་ཡིན། ། ཕལ་པ་ལུགས་ཁ་དམ་ལ་གཙང་ ཤ་་
ཆུང་། །ནང་ལ་བྲད་བརྡར་སོང་བས་ཞོ་ཁ་མེད། །རབ་འབྲིང་ཐ་མའི་ཁྱད་པར་
ཆེ་བ་སྣང་། ། རྒྱ་གར་དྲིལ་བུ་ཆེ་ཚད་ཁྲུ་ལ་ཉེ། །ཆུང་བ་དག་ཀྱང་གཞན་ལས་ཆེ་
བ་ལ། །པད་སྤུངས་དབྱིབས་ཅན་བྲད་བརྡར་གཙང་ཤ་མེད། །ཉུང་ཟད་སྣང་
བ་ལི་དམར་ཁོ་ནར་མཐོང་། ། དྲིལ་བུའི་རྣམ་གཞག་རྒྱུད་སྡེ་ལས་གསུངས་་་་་
པའི། ། ཐ་སྙད་དང་ཡང་མཚུངས་པར་མ་ངེས་པ། །འཕགས་ཡུལ་དམ་ཚིག་
སྲུང་ལ་སྒམ་པའི་ཕྱིར། ། ཁྱབ་བདལ་མ་དར་བཟོ་ལ་འདྲིས་པ་ཆུང་། །གངས་
• 299 •



རིན་པོ་ཆེ་བརྟག་པའི་གཏམ་ཙིནྟ་མ་ཎིའི་མཛོད་ཁང་།
ཅན་ན་ནི་ཁྱིམ་པའི་འཆོར་ཆས་བྱེད། ། བླ་མེད་སྔགས་ སྐུ་བཞད་གད་གནས་
ལྟུང་ན། །དམ་ཚིག་དྲིལ་བུ་དམིགས་པའི་དབྱིངས་ལ་བཞུགས། །རྒྱ་ནག་ཁྱད་
དྲིལ་ཕལ་པ་ཏཱ་མིང་གསུམ། །ཁྱད་དྲིལ་སྐྱེ་མཆེད་བྲད་བརྡར་འགྲན་ཟླ་མེད། །
དཀྱུས་ལས་ཅུང་ཆེ་བ་ལང་ཁ་སྦུབ་འཐུག།རི་མོ་དོད་ཀྱང་ཧྲུབ་ཉམས་གཏན་ནས་
མེད། །རྩེ་ལྔ་པ་རྣམས་ཆུ་སྲིན་ནང་ལ་བལྟ། །འཁོར་ལོའི་རྒྱན་དང་རྩེ་དགུ་ཡིན་
ནོ་ཅོག། ཙི་པར་དྲ་ཕྱེད་ཁོང་ན་ཕྱག་མཚན་ཅན། །མུ་ཏིག་སྐེ་རགས་ཞིབ་ལ་སྐད་
སྙན་འཁྲོལ། ། མགོ་རྡོར་གསེར་དང་གསེར་དམར་ལས་གྲུབ་སྲིད། །རྒྱུ་རག་ཚ་
གསེར་འཐུག་པ་ཀུན་ལ་ཡོད། ། ཕལ་པ་སྐྱེ་མཆེད་ཅུང་ཟད་གཙང་ཤ་ཆུང་། །
དབྱིབས་ཀྱང་ཙོང་ལ་སྐད་ངར་ གཉིས་སུ་འཚེར། ། དྭ་ཕྱེད་སོགས་དང་པད་
འདབ་ལྷོངས་ལ་འཇམ། ། ས་བོན་ལཉྫར་ཡོད་པ་ཏཱ་མིང་མང་། །ཐེག་ཆེ་གན་
དྲིལ་ལྷག་པར་ཆེ་བ་ལ། །ཁྱད་དྲིལ་མིང་དུ་གྲགས་པ་མེད་ན་ཡང་། ། བཟང་
ངན་ཁྱད་པར་ཆེ་བ་ཡོད་པའོ། །དགའ་ལྡན་གན་དྲིལ་དེ་བས་ཅུང་ཟད་ཞེར། །
དྲིལ་བུའི་སྟོད་ཞུམ་མགོ་རྡོར་རྩེ་དགུ་མང་། ། བོད་དྲིལ་རྙིང་མ་མདོ་ཁམས་རྩི་
ཡུལ་དུ། །ཆེ་ཆུང་གཉིས་བཟོས་བྱི་བྱད་རྒྱུ་འདྲ་བས། །ཉམས་མེད་རྣམས་ཀྱིས་
རྒྱ་རུ་ངོས་འཛིན་ཡང་། །རི་མོ་མི་གཙང་དཔུང་མགོ་ཧོར་འདྲ་ལ། །བ་ལང་ཁ་
ནི་རྒྱ་ཧོར་གཉིས་ཀ་དང་། །འགལ་ཞིང་ནང་ལ་སུལ་གྱི་རྣམ་པ་མང་། ། བོད་
དྲིལ་གསར་མ་ཟལ་མོ་སྒང་དུ་དར། །རི་མོ་བྲོབ་ལ་སྐད་ངར་རིང་དུ་བསྲིང༌། །
ཁྱད་དྲིལ་རྣམས་ནི་སྐྱེ་མཆེད་གཙང་ཤ་ཆེ། །དེ་གསལ་གཞན་པ་འཇངས་འབའ་
ལོ་གྲོ་སོགས། །དྲིལ་བུའི་གཟུགས་བརྙན་བརྟག་པར་སླ་བས་སོ། །
ཏིང་ཏིང་ཤག་ལ་ཧོར་དང་རྒྱ་བལ་བོད། །ཧོར་ལ་རིགས་གསུམ་ཛ་ལནདྷ་
ར་མཆོག། ཤིང་ཀུན་འབྲིང་ལ་ཕལ་པ་ཐ་མ་སྟེ། །ཛ་ལན་དྷ་ར་གླིང་ཕྲན་ལས་
• 300 •



གསོ་རིག་ཡིག་ཆ་ཉིང་བསྡུས།
འོངས་པའི། །ཤང་ཤང་ལས་བྱུང་ཐོད་པ་སྦུབ་ལ་ཟླུམ། །ལོ་མ་ཆུང་ཤོས་མཐེའུ་
ཆུང་གི་རྒྱུ། །ཁ་སྐོར་མཐུག་ཅིང་གཞན་ལས་ཆུང་བ་ལ། །སྐད་སྙན་རྒྱང་གྲགས་
མཆོག་ཏུ་གྱུར་པ་ཡིན། །ཤིང་ཀུན་ཐོད་པ་དཔངས་མཐོ་རྩེ་མོ་ཕྱུར། ། མཐའ་
སྐོར་ཁ་སྦུབ་མཐུག་ལ་བར་སྐབས་སྲབ། །རྒྱུང་སྐད་ཆེ་ལ་དབུགས་ཐག་རིང་བ་
ཡིན། །ཕལ་པ་བརྡར་གད་ཅུང་དོད་ཐོད་པ་དམའ། །ལི་ལ་ཁྲོ་ཉམས་ཡོད་པས་
གྲུམས་པའང་སྲིད། །རྒྱུ་ཏིང་ཐོད་པ་ཟླུམ་ལ་ཁ་ཕྱར་ཐེག། ལོ་ཐོད་མཚམས་སུ་
དཀྲི་ཁ་འཁོར་མོ་ལ། ། ནག་གམ་སེར་མདངས་གཡའ་སྡུག་སྐད་གཤིས་་་་་་་
འབོལ། །བལ་པོ་ཧོར་ཕལ་ལས་ཆེ་ཐོད་པ་ཕྱུར། །སེར་སྐྱ་སྲབ་ཅིང་སྙན་ཆ་ཆུང་
བ་ཡིན། །སྙེ་ཤང་ལ་སོགས་བོད་རྙིང་ཁ་དོག་ནག། སྐད་གཟེངས་མཐོ་ལ་སྙན་ཆ་
ཆེའོ། །ཟལ་མོ་སྒང་པ་ཐོད་པ་ཆུང་ལ་འདལ། །ལོ་མ་ཆེས་ཆེ་མཚམས་སུ་དཀྲི་
ཁ་ཅན། །རྒྱུ་ཚོགས་ཆེ་ལ་སྐད་འབོལ་རྒྱང་གྲགས་ཆེ། །
སིལ་སྙན་ལའང་ཧོར་རྒྱ་བལ་བོད་བཞི། །ཧོར་ལ་རིགས་གསུམ་ཛ་ལན་དྷ་
ར་དང་། །ཤིན་ཀུན་མ་དང་སྤྱི་བོ་མཁར་པ་ལས། །ཛ་ལན་དྷ་ར་ཐོད་ཆེ་འཁོར་
རྒྱ་ཆུང་། ། རྒྱུ་ཚོགས་ཆེ་ལ་སྐད་སྙན་སྒྲུང་གྲགས་ཆེ། ། སྤྲེལ་ཐོད་སྦལ་ཐོད་ཇི་
ལྟའང་གཞན་བས་ཆུང༌། ། ཤང་ཤང་ཏེའུ་རེག་པའི་དུག་ཅན་ཕྱིར། །ཡི་གེའི་
བརྡ་ལས་རིན་ཐང་གཞལ་ཞེས་ཟེར། །དཀོན་པའི་ཕྱིར་ན་ནོར་སྣར་གྲགས་པ་
ཡིན། །ཤིང་ཀུན་འཁོར་རྒྱར་དཔག་པའི་ཐོད་པ་ཆུང༌། ། ཐོད་དབྱིབས་གོང་
འདྲ་སྐད་འབོལ་སེར་མདངས་ཆེ། ། སྤྱི་བོ་མཁར་ལ་ཐོད་དབྱིབས་གསུམ་དུ་
ཡོད། །ར་ཐོད་ཙོང་ལ་སྦལ་ཐོད་ཐོད་ཟུར་ཆག། སྤྲེལ་ཐོད་ཟླུམ་ལ་རྩ་བ་ཉག་པ་
སྟེ། །འཁོར་རྒྱ་ཆེ་ཆུང་རན་ལ་འཁྲོལ་ཆ་ཆུང་། །གསེར་ངམས་ཟིལ་པ་ཆགས་པ་
ཚེ་འབྲུམ་ ཅན། །ནང་ལ་ཐོ་རིས་གསལ་ཞིང་སྲུབས་རིས་མེད། །ཐོད་པའི་རྩ་
• 301 •



རིན་པོ་ཆེ་བརྟག་པའི་གཏམ་ཙིནྟ་མ་ཎིའི་མཛོད་ཁང་།
ནས་ལོ་མཐུར་སེ་གས་བསུ། །སོ་ལ་སོང་མཚམས་ཤང་ཁ་གྱེན་ལངས་ཀྱི། །ཁ་
སྦྱར་བར་མཐའ་མ་རེག་ཙམ་དུ་ཡོད། །རྒྱ་ནག་ཆེ་ཆུང་འཚམ་ལ་ཆུ་ཞེང་གབ། །
ཤང་ཁ་བཙན་ཚུགས་ཡོད་པས་འཁྲོལ་བ་དཀའ། །མཐའ་ལ་ཆ་ག་ནང་ལ་ཐོ་
རྗེས་གསལ། ། སེར་ནག་སྐད་སིལ་ཧོར་ལས་སྙན་ཆ་ཆུང་། ། སྦལ་ཐོད་མ་ཎི་
ལནྡར་ཡོང་བ་ཡིན། །བལ་སིལ་སྲབ་དང་བོད་སིལ་རྒྱུ་ཚོགས་ཅན། ། རྒྱ་ཧོར་
གཉིས་དང་འགལ་བས་རྟོགས་པར་སླ། །དེ་ལས་བོད་སིལ་སྙན་ཆ་ཆེ་བ་ཡིན། །
སྦུབ་ཆོལ་གསུང་རབ་དག་ལས་ཡོངས་མ་གྲགས། །ཕེག་རྡོབ་ལ་དཔགས་
རིག་པས་བསྐྲུན་ནམ་སྙམ། །དེ་ཉིད་ལ་ཡང་ཧོར་རྒྱ་བལ་བོད་བཞི། ། ཧོར་་
རིགས་གསུམ་ལས་མཆོག་ཏུ་གྱུར་པ་ནི། །ཛ་ལན་དྷ་ར་ཐོད་ཁྱིམ་ཆེ་ལ་ཕྱུར། །
འཁོར་རྒྱ་ཆུང་ལ་ཐོ་རྗེས་ཤིན་ཏུ་གསལ། །གཡའ་མདངས་སེར་ནག་སྐད་སྙན་
རྒྱང་གྲགས་ཆེ། །ངོ་བོ་ཆུང་ལ་རྒྱུ་ཚོགས་སྟུག་པ་དང་། །ཁ་སྒོར་ཟ་ར་ཚགས་སུ་
མངོན་པོ་ཡིན། །ཤིན་ཀུན་མ་ནི་ཐོད་པ་ཟླུམ་པ་ལ། །ལོ་ཐོད་བར་ཉག་འཁོར་
རྒྱ་སྔོན་བས་ཆེ། །རྒྱུ་ཚོགས་ཆེ་ལ་ངར་བས་གཞན་དག་གནོན། །སྤྱི་བོ་མཁར་པ་
ཐོད་པ་ཆུང་བ་ལ། །ལོ་མ་རན་ཞིང་སྔོན་པས་ཁ་དོག་སྔོ། །མཚན་ཉིད་གཞན་
རྣམས་མཚུངས་ཤིང་རྒྱ་གསར་ཀྲོག། བལ་པོ་ཧོར་དུ་བརྫུས་དང་མ་འཛོལ་ན། །
ཧོར་གྱི་མཇུག་དང་རྒྱ་ཡི་ཐོག་མ་རུ། བྱུང་བའི་རོལ་མོ་ཁྱད་གཞིས་འཕགས་པ་
སྟེ། །སྐྱེ་མཆེད་དོད་ལ་ཐོད་ལོ་མཆུ་ཞེང་གབ། །ཐོད་ཁྱིམ་ཟད་མཚམས་རྩ་རིས་
བྱེ་ཁ་མངོན། །གཡའ་མདངས་གསེར་ཞག་ ཅན་དང་སྔོ་ནག་སོགས། ། སྣུམ་
བག་གཞན་པས་བལྟ་ན་སྡུག་པ་ལ། །སྐད་སྙན་འཁྲོལ་ཞིང་རྒྱང་གྲགས་ཆེ་བ་
ཡོད། །རྒྱ་སིལ་ལེགས་དང་དྲིལ་བུ་ཁྱད་འཕགས་དུས། ། སྦུབ་ཆོལ་ཉུང་བས་
ཕལ་རྣམས་ཕྱི་ནས་བྱུང་། །ཤིན་ཏུ་གསར་པ་ཁ་དོག་སྐྱའམ་གནག། རྒྱུ་ཚོགས་
• 302 •



གསོ་རིག་ཡིག་ཆ་ཉིང་བསྡུས།
ལྡན་ཞིང་སྐད་སིང་སྙན་ཆ་ལྡན། །བལ་ཆོལ་སྦལ་མགོ་མ་དང་སྤྲེལ་ཐོད་མང་། །
ཐོད་པ་ཅུང་ཆུང་དེ་ཡང་གཅིག་ཤོས་སུ། ། གཅིག་ཤོས་ཤོང་ཞེས་ཟེར་ཡང་ཆེ་
ཆུང་དུ། །མངོན་པ་ཀུན་ལ་ཡོད་པས་མ་ངེས་ལ། །སྲུབས་རིས་གསལ་ཞིང་ལི་
མདངས་སེར་སྐྱར་སྣང་། །བོད་ནི་གྲ་སྦུག་ཉིད་དང་དེ་བཞིན་དུ། ། ལྷོ་མོན་དག་
ནས་གསར་བྱུང་བལ་རྒྱུད་བཟོ། །རྒྱ་གར་དག་དང་འཁྲུལ་པ་བསྐྱེད་པ་དང་། །
སྔོན་རབས་འཇང་སྦུག་སོགས་ནི་རྟོགས་པར་སླ། །གང་ཡང་རྒྱུ་ལ་རྒོད་གཡུང་
བྱེ་བྲག་གིས། །ཡས་སྦུབ་མས་སྦུས་ཁྱད་པར་ཆེ་བ་ཡིན། ། །
ཐུགས་རྟེན་རྒྱ་གར་རྒྱ་ནག་བོད་གསུམ་ལ། ། འཕགས་པའི་ཡུལ་ན་པདྨ་
སྤུངས་པ་ནས། །མྱང་འདས་བར་གྱི་རྣམ་གྲངས་བརྒྱད་བཤད་ལས། །བོད་དུ་
བྱོན་པ་ལྷ་བབས་རྣམ་རྒྱལ་གཉིས། །དེ་ཡང་པད་སྤུངས་དབུས་དང་ཤར་ནས་
དར། །པདྨ་ཁ་སྦྱར་ཞུམ་ལ་བུམ་སྨད་རྒྱས། །རིམ་པས་སྙིང་ལ་བྲེ་ཡང་ཀློང་བ་
ལ། །ཡ་མཐའ་བྱིལ་མོ་རྩེ་གདུགས་ཐེག་མོའི་སྟེང་། །ནོར་བུ་པད་མའི་དབུས་
ནས་འཐོན་པའམ། །ཉི་ཟླས་སྤྲས་པ་ཕལ་ཆེར་ལི་དཀར་ཡོད། །བྱང་ཆུབ་ཤིང་
དང་ཀ་མ་རུ་པའི་རྡོར། །རྡོ་རྗེ་གདན་གྱི་བཀོད་པའི་གན་དྷོ་ལ། ། དེ་ཡི་འདྲ་
ཅོག་བོད་དུ་བྱས་པའང་སྲིད། །རྒྱ་ནག་པ་ནི་རྒྱ་རག་ཚ་གསེར་ཅན། །བོད་རྙིང་
པདྨ་རྐྱང་སྦྱར་གཉིས་པ་མང་། ། མས་མཐར་མུ་ཏིག་སྤུས་དང་འབུམ་ སྟོད་་་་
རྒྱས། །བྲེ་དཔངས་དམའ་ལ་མ་མཐར་ཟེ་སྲོག་ཅན། ། ཆོས་འཁོར་སྲིད་ཐུབ་
སྦོམ་ལ་ཆར་ཁེབས་སྦུབ། །རྩེ་མོ་པད་འབུས་ཏོག་གམ་ཉི་ཟླས་སྤྲོས། །དབུས་ན་
ལྕགས་མངོན་ལྕགས་ལྟེ་མ་རུ་གྲགས། །ཞབས་བགགས་མེ་ལོང་ཅན་ལ་མེ་ཞབས་
མ། །ལ་མཚལ་མ་ནི་རྒྱ་གྲམས་དེ་ཡིས་བྱུགས། །བྲེ་ངོས་སྤྱན་སོགས་མདུན་་
རྟགས་བྱས་པའང་ཡོད། །རྙིང་མ་རྣམས་ལ་ནང་ཞུགས་རིང་བསྲེལ་དང་། །ཇོ་
• 303 •



རིན་པོ་ཆེ་བརྟག་པའི་གཏམ་ཙིནྟ་མ་ཎིའི་མཛོད་ཁང་།
བོས་རབ་གནས་འཐོར་བ་གཉིས་སུ་ཡོད། །འདྲ་ཅོག་གསར་མ་བཀའ་གདམས་
རག་སྐུར་མཚུངས། །དེ་ལྟར་སྐུ་གསུང་ཐུགས་ཀྱི་རྟེན་རྣམས་ནི། །ལི་ཡི་ཞག་
དང་སྐྱེ་མཆེད་ཁོ་ན་ལས། ། འདྲིས་ཅན་རྣམས་ལ་རང་བཞིན་ལྷན་སྐྱེས་སུ། །
རྣམ་པར་དཔྱོད་པའི་རྩལ་གསུམ་རྫོགས་མོད་དེ། ། དེ་དུས་རྒྱུ་ཡང་འདུ་ཤེས་
གཞུངས་པ་དང་། ། དཔྱད་པ་ཆེ་ཞིང་རྒྱུས་ལ་གོམས་པ་དང་། །མིག་སྔར་མང་
མཐོང་ནན་ཏན་འདྲིས་པ་ལས། ། འབྱུང་གིས་དཔྱད་སྟོན་མཐོང་བ་ཙམ་གྱིས་
མིན། །འཇིག་རྟེན་དག་ན་ཟོང་གིས་སྤངས་པ་ལས། །ཉམས་ཀྱིས་སྤངས་པ་
གོད་ཁ་ཆེ་བའི་ཕྱིར། །རྣམ་པར་དཔྱོད་པའི་མཐུ་ལ་གོམས་པར་མཛོད། །
བཞི་པ་ཕན་ཡོན་གྱི་སྒོ་ནས་དེ་ལྟ་བུའི་རིན་པོ་ཆེས་སྐུ་གསུང་ཐུགས་རྟེན་
འབའ་ཞིག་ལ་རིམ་གྲོ་བསྐྱེད་པའི་ལུང་སྟོན་པ་ནི་འཕགས་པ་སྒྲ་ཆེན་པོ་ལས།
ཀུན་དགའ་བོ་གང་ཞིག་གིས་ཁང་པ་བརྩེགས་པ་དེ་ལྟ་བུ་ཞིག་བྱས་ནས་ཕྱོགས་
བཞིའི་དགེ་སློང་གིས་དགེ་འདུན་ལ་དབུལ་བར་བྱེད་པ་ལས། གང་ཞིག་གིས་
དེ་བཞིན་གཤེགས་པ་ཡོངས་སུ་མྱ་ངན་ལས་འདས་པའི་རིང་བསྲེལ་ཡུངས་འབྲུ་
ཙམ་མཆོད་རྟེན་གྱི་བུམ་པ་སྐྱུ་རུ་ར་ཙམ་གྱི་ནང་དུ་བཅུག་སྟེ། སྲོག་ཤིང་ཁབ་
ཙམ་བཙུགས་ནས་གདུགས་རྒྱ་ཤུག་ གི་ལོ་ མ་ ཙམ་འདོགས་པར་བྱེད་པའམ།
དེ་བཞིན་གཤེགས་པའི་སྐུ་གཟུགས་མཚོན་གང་ཙམ་ཞིག་བྱེད་ན། ཀུན་་་་
དགའ་བོ་བསོད་ནམས་དེ་ལ་བསོད་ནམས་སྔ་མ་དེས་བརྒྱའི་ཆར་ཡང་ཉེ་བར་མི་
འགྲོ། སྟོང་གི་ཆ་དང་། འབུམ་གྱི་ཆ་དང་ གྲངས་དང་། ཆ་དང༌།
དཔེ་དང་། རྒྱུར་ཡང་ཉེ་བར་མི་འགྲོའོ། ། དེ་ཅིའི་ཕྱིར་ཞེ་ན། དེ་བཞིན་
གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རྣམས་ནི་་་
དཔག་ཏུ་མེད་པའི་ཆོས་འདི་ལྟ་བུ་དང་ལྡན་ཏེ། ཚུལ་ཁྲིམས་དཔག་ཏུ་མེད་པ་
• 304 •



གསོ་རིག་ཡིག་ཆ་ཉིང་བསྡུས།
དང༌། ཏིང་ངེ་འཛིན་དཔག་ཏུ་མེད་པ་དང༌། ཤེས་རབ་དཔག་ཏུ་མེད་པ་
དང་། རྣམ་པར་གྲོལ་བ་དཔག་ཏུ་མེད་པ་དང་། རྣམ་པར་གྲོལ་བའི་ཡེ་ཤེས་
དཔག་ཏུ་མེད་པ་དང་ལྡན་པའི་ཕྱིར་རོ། ། ཞེས་དང་། ཀུན་དགའ་བོ་ལུས་
འཕགས་མོའི་བུ་ཡུལ་མ་ག་དྷའི་རྒྱལ་པོ་མ་སྐྱེས་དགྲས་ཕ་རྒྱུན་དུ་ཞུགས་པ་་
བསད་ནས་དེ་བཞིན་གཤེགས་པའི་སྐུ་གདུང་ལ་མཆོད་པ་བྱ་བའི་ཕྱིར་སྐུ་གདུང་
གི་བརྒྱད་ཆ་ལ་བཀུར་སྟིར་བྱ་བ་དང་། བླ་མར་བྱ་བ་དང་། རི་མོར་བྱ་བ་
དང་། མཆོད་པར་བྱ་བ་དང་། བརྗེད་པར་བྱ་བ་དང༌། གསོལ་བར་བྱ་བ་
ལ་བརྩོན་པར་འགྱུར་རོ། །ཞེས་སངས་རྒྱས་ཀྱིས་བསྔགས་པའི་ལས་དེ་དེས་བྱས་
པས་སེམས་ཅན་དམྱལ་བར་ལན་གཅིག་སོང་ནས་ལས་དེ་ཉིད་དང་དགེ་བའི་རྩ་
བ་དེ་ཉིད་དང༌། སྔོན་ལེགས་པར་སྤྱད་པ་དེ་ཉིད་ཀྱིས་དེ་ནས་ཐར་ནས་་་
བསྐལ་པ་ཉི་ཤུར་ལོག་པར་ལྟུང་བར་མི་འགྱུར་ལ། སྐྲ་དང་ཁ་སྤུ་བྲེགས་ནས་
གོས་ངུར་སྨྲིག་བགོས་ཏེ། ཡང་དག་པར་ཁྱིམ་ནས་ཁྱིམ་མེད་པར་རབ་ཏུ་བྱུང་
ནས་རང་བྱང་ཆུབ་མངོན་དུ་བྱེད་པར་འགྱུར་ཏེ། རང་སངས་རྒྱས་རྣམ་པར་
རྒྱལ་པའི་སྡེ་ཞེས་བྱ་བར་འགྱུར་རོ། །ཞེས་པ་ལ་སོགས་པས་མཚོན་ཟད་མི་ཤེས་
པ་ཡོད་དོ། ། -
རྙེད་ལ་ཁེངས་ཤིང་འབྱོར་ན་བརྐམ་པ་སྡུག་བསྔལ་བདེན་པའི་ས་བོན་
ཏེ། །བྱིས་པ་རྣམས་ཀྱི་སྦྱིན་འབྲས་སྔོན་སོང་དེ་ཡང་གློག་སྤྲིན་ཟློས་གར་ལས། །
དཔེར་བྱ་ གཉིས་ པ་ ཡོད་མིན་རིག་པ་འཕགས་པ་རྣམས་ ཀྱི་རྗེས་ཐོབ་ནི། །
གསེར་དང་བོང་བ་རིན་ཐང་མཉམ་པ་འཁོར་གསུམ་ཡང་དག་ ཕྱོགས་སུ་་་
ལྷུང་། །ཆོག་ཤེས་དམ་པའི་གན་མཛོད་ལ་དབང་རྣམས། ། རྙེད་ལ་དགའ་་༌་
མགུར་མི་ལྡང་མི་རྩོལ་ཡང་། །གནས་མ་ཡིན་པར་དེངས་སུ་མི་འཇུག་པ། །རྣམ་
• 305 •



རིན་པོ་ཆེ་བརྟག་པའི་གཏམ་ཙིནྟ་མ་ཎིའི་མཛོད་ཁང་།
སྨིན་ཟླ་ཞུན་ཁམས་སུ་བསྐྲུན་ཕྱིར་ཡིན། །བརྒྱ་ཕྲག་ལྔ་ཡི་གླང་པོའི་ཐུར་སྲང་
གིས། །བཏེག་པའི་དངུལ་དཀར་ཞུན་མའི་མཆོད་སྡོང་ནི། །བཙོག་སྦྱངས་རིན་
ཆེན་མང་པོས་ཞུར་བཟོས་པའི། །ནོར་བུའི་རྣ་ཆོག་ཡོ་བའི་དུས་ཀྱི་གཏམ། ། །
ཞེས་པའང་རྫོགས་ཆེན་པ་རང་བྱུང་རྡོ་རྗེས་རྒྱལ་བསྟན་ཡུན་དུ་གནས་པ་
དང༌། འགྲོ་བའི་བདེ་སྐྱིད་སྤེལ་བའི་སླད། དངུལ་སྲང་ལྔ་བརྒྱའི་རྒྱུ་ཚོགས་
ལས་བྱང་ཆེན་མཆོད་སྡོང་གསར་དུ་བསྐྲུན་ནས་རྒྱལ་དབང་པད་མའི་ལུང་
བསྟན་བཞིན་བསམ་ཡས་བར་ཁང་དུ་བཞུགས་སུ་གསོལ་བའི་ཚེ་སྦྱར་བའོ། །
• 306 •



གསོ་རིག་ཡིག་ཆ་ཉིང་བསྡུས།
༄༅། །སྔོ་འབུམ་སྨན་གྱི་གཏེར་མཛོད་
ཅེས་བྱ་བ་བཞུགས་སོ། །
མིའི་ཉི་མ་མཐོང་བ་དོན་ལྡན།
ཤྲཱི་བཛྲ་བསྟན་དོན་མདོ། སྔོ་འབུམ་སྨན་གྱི་གཏེར་མཛོད་ཅེས་བྱ་བ།
དཔལ་རྡོ་རྗེ་སེམས་པའི་དཔལ་ལ་ཕྱག་འཚལ་ལོ། །འཆི་མེད་བདུད་རྩི་གཉིས་
པ་ཟས་གཙང་སྲས། ། དྲང་སོང་(སྲོང་)བློ་གྲོས་རྒྱ་མཚོར་བསྟན་པའི་ཚེ། །
ཡོངས་འདུའི་སྐྱིད་འཚལ་ས་ལ་བབས་འདྲ་བའི། ། ཡན་ལག་བཅུ་གཉིས་ལྡན་
པའི་ནགས་ཚལ་དུ། །སོ་སོར་རྟོགས་པའི་ཤེས་རབ་སྔོན་འགྲོ་ཤིང་། །ཚད་མེད་
སྙིང་རྗེ་ཆེན་པོ་མ་བཏང་བས། །རྩེ་གཅིག་བསམ་གཏན་བདུད་རྩི་དགོས་པའི་
མཐུས། ། རྒྱལ་བ་ཡི་(ཡེ) ཤེས་སྒྲོན་མས་སམ་བྱ་བ། །མངོན་པ་བཤེས་(ཤེས)
པའི་སྤྱན་ལྔར་(སྔར)ཕྱོགས་པའི་ཚེ། ། སྣོད་བཅུད་མ་ལུས་སྨན་གྱི་དངོས་པོར་
གཟིགས། །སྐྱེ་དགུ་ནད་ལས་སྐྱོབས་པར་དགོང་(དགོངས་)པ་ན། །ཐང་ལྷ་
འབར་དང་མཚོ་བ་ལ་སོགས་པ། །བྱིས་(བྱམས)ལྡན་ལྷའི་སྨན་པ་ཆེན་（པོ་]
རྣམས། །གང་གི་མཐུ་ཡིས་ལྕགས་ཀྱུའི་འདྲེན་པ་བཞིན། ། ཉི་མའི་ལམ་ནས་
དྲུང་དེར་ལྷགས་ནས་ཀྱང་། །གུས་པའི་ལུས་བསྟུད་བསྔགས་པ་མང་བརྗོད་
ནས། ། ནགས་ཚལ་རྣམས་ཀྱང་མིང་དང་མཚན་ཉིད་དང་། །རོ་དང་དང་རོ་
རྗེས་ཞུ་རྗེས་ཡོན་ཏན་དང་། །ནུས་པ་དང་ནི་མཐུ་སྟོབས་གང་ཡིན་དང༌། །
• 307 •



སྔོ་འབུམ་སྨན་གྱི་གཏེར་མཛོད།
སྐྱངས་དང་ཚོགས་པ་ཡོངས་སུ་གྱུར་པ་དང་། །སྣ་ཚོགས་ཕྱག་གི་བྱེ་བྲག་དཔག་
མེད་ཀྱིས། ། ནད་མེད་རྣམས་ལ་སྨན་སྤྱད་ནད་མི་འབྱུང་། །ནད་པ་རྣམས་ལ་
ཁམས་ནི་སྙོམས་པ་དང་། །འཆི་བར་ངེས་ལ་འཕྲལ་ཟུག་གཅོག་པ་སོགས། །
ཀུན་ཏུ་ཕན་པའི་ཐབས་རྣམས་ལས་བརྩམས་སྟེ། །སྐྱེ་མཐོང་དངོས་ཀུན་སྨན་དུ་
སྦྱར་ཐབས་ཕུལ། །རབ་དཀར་ཁ་བའི་རི་ལ་ཟླ་འོད་བཞིན། ། རྒྱལ་སྲས་དེ་ནི་
གསོ་ རིག་ མཆོག་ཏུ་མཁས། ། འབྱུང་ བཞི་ ལས་ གྲུབ་ མིའི་ལུས་ རྣམས་ལ། །
འབྱུང་བཞི་འཕེལ་ཟད་འཁྲུགས་པ་སོ་སོར་སྙོམས། །སྲུང་དང་ཚེ་འཕེལ་དབང་
ལས་ཆོ་ག་ནི། །མི་རྣམས་རིང་དུ་འཚོ་ཞིང་བདེ་བར་བྱེད། །དེ་ཡང་སྙེད་བཀུར་
རང་འདོད་མ་ཡིན་ནོ། །བཙོན་ལས་གྲོལ་ལ་ལྕགས་སྒྲོག་མི་འདོད་བཞིན། །
ཤིན་ཏུ་སྙིང་རྗེས་དབང་འགོགས་བྱེད་པ་སྟེ། །བླ་མེད་བྱང་ཆུབ་ཁོ་ན་ཐུགས་ལ་
ལྕགས། །དེའི་རྣམ་ཐར་ཕོ་ཉས་ཐོས་པ་ཡི། །ལམ་ནས་ཡིན་གྱི་གྲོང་དུ་བཞག་པ་
ན། །འདབ་བཟང་རིམ་ལ་རིང་དུ་འཕུར་མཐོང་བའི། ། ཕྲུ་གུ་བཞིན་ཏུ་མགོ་
སྤངས་མཐོན་པོ་རེ། །མཐོ་བར་འདོད་པའི་སྨོན་ལམ་ཅི་ཡང་སྐྱེ། །དེ་ཕྱིར་སྟོན་
པ་དེ་ལ་གུས་བཏུད་ནས། །དེའི་རྗེས་ལ་སློབ་འདོད་མིའི་ཉི་མ། །དེའི་གཞུང་
ལུགས་བཟང་པོ་ལ་བསྟེན་ནས། ། སྔོ་འབུམ་སྨན་གྱི་གཏེར་མཛོད་འབྱེད་པ་
ལ། ། མཚོ་(འཚོ)མཛད་དྲང་སྲོང་རྣམས་ཀྱི་དགེ་ལེགས་རྩོལ(སྩོལ)། ། ཆོས་
བརྒྱད་རང་བདེ་འདོད་པ་མ་ཡིན་ཤིང་། །ཤེས་འདོད་བློ་ལྡན་རྣམས་ལ་ཉེར་
མཁོ་དང་། །གསོ་རིག་གཞུང་ལུགས་རིང་དུ་གནས་ཕྱིར་དང་། །མི་རྣམས་ནད་
ཀྱི་དུ ་ཁ་འཕྲོག་ཕྱིར་ཡིན། །དེ་སླད་སྲུང་མའི་ཚོགས་ཀྱི་གནང་བར་མཛོད། །
བཀའ་དང་བསྟན་བཅོས་རྣམས་དག་དཔང་དུ་བཞག། མཚན་ལྡན་དྲང་སྲོང་དུ་
མའི་དྲིན་ལ་བརྟེན། ། སྙན་བརྒྱུད་ཟབ་མོའི་ངེས་པ་དང་དུ་ལོན། ། ལྷག་པར་
• 308 •



གསོ་རིག་ཡིག་ཆ་ཉིང་བསྡུས།
ལྷའི་བྱིན་གྱིས་བརླབས་ནས་འཆད། ། །
སྔོ་སྨན་སྤྱི་ཡི་རྣམས་（རྣམ）གཞག་དང༌། བྱེ་བྲག་ངོས་འཛིན་རྒྱས་་
བཤད་དང་། གཉེན་པོ་ནད་སྟེང་རྦད་ཐབས་གསུམ།
དང་པོ།
སྤྱིའི་རྣམ་གཞག
དང་པོ་སྤྱི་ཡི་རྣམས་(རྣམ)གཞིག་དང་། སྔོ་སྨན་གྱི་ནི་འབྱུང་ཁུངས་
དང་། བཟང་ངན་གྱི་ནི་རབ་དབྱེ་དང་། བསིལ་དྲོད་སྤྱི་ཡི་ངོས་འཛིན་དང་།
སྐྱེ་ས་གནས་ཀྱི་ཁྱད་པར་དང་། མིང་རྣམས་ཀྱི་ནི་ངེས་པ་དང་། བོད་་་་
དབྱིངས་ཁ་དོག་དྲི་རོ་རེག གལ་འགེགས་བསལ་བ་བཅུ་གཅིག་པ། འདྲ་
ཆད་ཚོམ་དང་བཅུ་གཉིས་ཡིན།
དང་པོ་འབྱུང་ཁུངས་བཞི་ཡིན་ཏེ། གང་གི་བྱིན་གྱིས་བརླབས་པ་དང་།
གང་གི་ སྨོན་ ལམ་ བསྟབ་ (བཏབ） པ་ དང༌། སུ་ ཡི་ ལས་ ལ་ གྲུབ་ པ་ དང༌།
ཚོགས་པ་གང་དང་ལྡན་པའོ། །
ལེའུ་དང་པོ། རྒྱལ་བས་བྱིན་གྱིས་བརླབས་པ།
གང་གི་བྱིན་གྱིས་རླབས་པ་ནི། ། བདུད་བརྩི་(རྩི》བམ་པོ་མཆོག་ལུང་
ལས། ། དེ་ནས་ཀུན་བཟང་བདེ་གཤེགས་ཀྱིས། །སྨན་གྱི་རྒྱལ་པོ་བདུད་བརྩི་
(རྩི)མཆོག།ངེས་པའི་ལུང་དེས་བཀའ་བརྩལ་(བསྩལ》ཏོ། ། དེ་ནས་ཐུགས་
• 309 •



སྔོ་འབུམ་སྨན་གྱི་གཏེར་མཛོད།
རྗེའི་ཆུ་འཕྲུལ་གྱི། །ས་རྣམས་རབ་ཏུ་གཡོས་ནས་ནི། ། སྟོང་གསུམ་འཇིག་་་་
བརྟེན་ས་སྟེང་དུ། །ཐམས་ཅད་སྨན་ལ་རལ་པ་ཡིན། །སྐྱེ་བ་མིད་ལས་ཐམས་
ཅད་བཀྱེས། །དེ་དག་སྨིན་པར་བྱེད་པ་ནི། །ཐུགས་རྗེས་སྤྲིན་གྱི་ཁྱབ་པ་ལས།
སྤྲིན་ཆེན་གློག་གི་འཕྲེང་བ་ཅན། །ཡུད་ཙམ་སྒྲ་དང་བཅས་པ་ཡིན། ། ས་སྟེང་
ཁེངས་པའི་ཆར་བབས་ནས། །དེ་ཉིད་ཐུགས་རྗེས་སྙོམས་པའི་མགོན། ། ཆུའི་
ཕུང་པོ་བདུད་རྩི་ཡིས། །མ་ལུས་པར་ནི་ངོམ་པར་བྱ། །བདུད་བརྩིའི་(རྩིའི）
བརྒྱལ་(རྒྱལ)པོ་ཐིག་ཆེན་གྱིས། །ས་སྟེང་སྨན་རྣམས་ཀུན་གྱི་སོས། །རི་རབ་རྩེ་
དང་རི་གསུམ་དང༌། །ལྕང་ལོ་ཅན་གྱི་འཁོར་ཀུན་ཏུ། །སྤྲིན་ཆེན་བདུད་བརྩི་
(རྩི) སྤྲིན་གྱི་སླན། །ཆུ་དེ་ཐམས་ཅད་རོ་གཅིག་ཏེ། །ཆུའི་རྒྱུན་ལས་སྐྱེས་པ་
ནི། ། དཔག་བསམ་ཤིང་དང་གྱེས་པའི་ཤིང་། །ལྗོན་ཤིང་དང་ནི་ཚུ་(ཙུ)ཏའི་
ཤིང་། །ས་སྟེངས་(སྟེང་)ཁེབས་པར་སྐྱེས་པ་ལས། །བདུད་རྩིར་གྱུར་ཏེ་ཐམས་
ཅད་རྒྱས། །སྡོང་པོ་དང་ནི་སྡོང་ཆེན་དང་། །རྩ་བ་སྡོང་པོ་ཤུན་པ་དང་། །སྙིང་
པོ་ཡལ་ཁ་ལོ་མ་དང་། །འདབ་མ་མེ་ཏོག་འབྲས་བུར་བཅས། །དེ་བཞིན་འབྲས་
བུའི་ རྣམ་ གྲངས་ཀུན། ། ཐམས་ཅད་སྨིན་ཅིང་བང་བར་འཛད (མཛད)། །
འཐུང་ན་ངོམ་ཏེ་བརྒྱུས་པར་འགྱུར། ། སོ་སོའི་ཡུལ་དང་གནས་དག་ནས། །
འདོག་（མདོག）དང་དྲི་དང་རོ་དང་འཐུ(མཐུ)། ། གང་གི་ས་བོན་དེ་ཉིད་
ལས། །དེ་དག་རང་རང་འབྱིན་པར་བྱེད། །ཞེས་(ཅེས)བསུང་(གསུང་)འགྲོ་
རྣམས་མཚོ་(འཚོ)བའི་ཕྱིར། ། སྨན་རྣམས་བརྒྱལ་(རྒྱལ)བའི་(བས)བྱིན་
རླབས་འཛད(མཛདI། །ཁ་གཅིག་འགྲོ་ལ་ཕན་པའི་ཕྱིར། །སྤྲུལ་བའི་བཟུགས་
(གཟུགས)ཀྱང་ཡིན་པར་འདོད། །རྒྱུ་མཚན་དུ་མ་ཁོ་བོས་མཐོང་། །དེ་ཡང་
འདུས་པ་མཚོན་པ་ལས། །གང་དག་ཚང་སས་འདུལ་བ་ནས། །གང་དག་རི་
• 310 •



གསོ་རིག་ཡིག་ཆ་ཉིང་བསྡུས།
བོང་གི་འདུལ་བར། །དེ་བཞིན་ཤེགས་(གཤེགས)པས་དེར་སྣང་ཤིང་། །གང་
དག་རི་རབ་ཁང་ཁྱིམ་དུ། ། སྣ་ཚོགས་རྩི་ཤིང་ནགས་འཚལ (ཚལ) གསོ་བའི་
སྨན། ། ཐོས་ལྡན་རྣམས་ནི་ཡིད་ཆེས་འགྱུར། ། གང་ལ་ཕན་དེ་དེར་སྤྲུལ་བ། །
འགྲོ་བ་ཀུན་གྱི་དོན་བྱེད་གསུང་། །དེ་སོགས་སམ་(བསམ)གྱི་(གྱིས）མི་ཁྱབ་
མོད། །ཐོས་ལྡན་རྣམས་ནི་ཡིད་ཆེས་འགྱུར། །དེས་ན་སྣ་ཚོགས་ནུས་པར་་་་
ལྡན། ། སྔོའི་བྱུང་(འབྱུང་）ཁུངས་ལས། བརྒྱལ་(རྒྱལ)བས་བྱིན་གྱིས་་་་་
བརླབས་པའི་ལེའུ་ཏེ(སྟེ)དང་པོའོ། །
ལེའུ་གཉིས་པ།
བྱང་ཆུབ་སེམས་ཀྱི་སྨོན་ལམ་ལས་གྲུབ་པ།
གཉིས་པ་སྨོན་ལམ་བཏབ་པ་ནི། །བརྒྱལ་(རྒྱལ)སྲས་དགེ་སྦྱོང་མེ་ཏོག་
དང༌། །ལྷ་མོ་གྲུབ་པའི་སློབ་གསོ་དང༌། །འོད་འཆང་ཤིང་གི་ལྷ་མོ་དང༌། །ལྷ་
མོ་བསྟན་མ་ལ་སོགས་པས། ། སྔོན་གྱི་བརྒྱལ་(རྒྱལ)བའི་ཚོགས་རྣམས་ལ། །
བྲེའོ་ཁེངས་པའི་རིན་ཆེན་སོགས། །མཆོད་པ་ཀུན་གྱིས་འཆོད་(མཆོད）ནས་
ཀྱང་། །ཆེད་དུ་བརྗོད་པའི་སྨོན་ལམ་ནི། །རྩི་མཆོག་སྣ་ཚོགས་སྐྱེ་བར་ཤོག། རྩ་
བ་ལོ་འབྲས་ཤུན་པ་དང་། །མེ་ཏོག་འབྲས་བུ་གེ་སེར་སོགས། །ཀུན་ནས་བརྒྱུས་
(རྒྱས)པར་བྱེད་པ་དང་། །འཐུ་(མཐུ）ནུས་དྲི་རོ་བཟུགས་（གཟུགས)བརྙན་
སོགས། ། ཡིད་འོང་སྣ་ཚོགས་འབྱུང་བ་དང༌། །ཕྱོགས་རྣམས་ཀུན་ཏུ་འབད་
མེད་པར། །ཀུན་ནས་རང་གར་ཡོད་པ་དང་། ། དེ་ལ་སུའི་ལོངས་སྤྱོད་པ། །
ནད་མེད་ཚེ་དང་དབང་པོ་དང་། །ནད་ཀུན་ཞི་ཞིང་སེམས་བདེ་བ། ། རྣམ་པ་
ཀུན་ཏུ་ཐོབ་པར་ཤོག། ས་རྣམས་བཅུད་དང་ལྡན་པ་ཡིས། །ཀྱེ་(སྐྱེས)བ(པ）
• 311 •



སྔོ་འབུམ་སྨན་གྱི་གཏེར་མཛོད།
ཐམས་ཅད་ཕུན་ཚོགས་ཤོག། དེའི་རྒྱུ་ལས་བདག་རྣམས་ཀྱི། །སྦྱིན་པའི་ཕ་རོལ་
ཕྱིན་རྫོགས་ཤོག། དེ་ལྟར་ལན་གཅིག་མིན་པར་ནི། །སེམས་པ་དུ་མའི་སྨོན་ལམ་
བཏབ། །བདེན་ཚིག་དེ་དག་འགྲུབ་པས་ན། །སྨན་གྱི་ནུས་པ་བསམ་མི་ཁྱབ། །
ངོ་མཚར་འདི་དག་ཇི་ཞིག་ལྟར། །འབྱུང་བའི་གོ་སྐབས་ག་ལ་ཡོད། །སྔོའི་བྱུང་
(འབྱུང་)ཁུངས་ལས། བྱང་ཆུབ་སེམས་ཀྱི་སྨོན་ལམ་ལས་གྲུབ་པའི་ལེའུ་སྟེ་
གཉིས་པའོ། །
ལེའུ་གསུམ་པ། སེམས་ཅན་རྣམས་ཀྱི་ལས་ལ་གྲུབ་པ།
བདག་མེད་པ་ལས་བདག་འཛིན་གྱི། །དབང་གིས་ལས་རྣམས་སྣ་ཚོགས་
བསགས། ། ཇིག་(སྡིག)འབྲས་ཁ་བཅིག་（གཅིག)ནད་དུ་སྨིན། །དགེ་འབྲས་
འགའ་ལས་སྨན་དུ་སྐྱེས། ། སྐལ་པའི་དང་པོ་ནམ་མཁའ་སྟོང་། ། དེ་རྗེས་སྤྱི་
འཐུན་(མཐུན》ལས་ཀྱི་འཐུའི (མཐུའི）། །རླུང་མེ་ས་ཆུའི་རིམ་གྱི་བྱུང་། །དེ་
རྗེས་སྤྱི་དང་བྱེ་བྲག་གི། ལས་ཀྱི་རྩི་རྣམས་རིམས་ཀྱི་(རིམ་གྱི)སྐྱེད། །སྨན་རྣམས་
འདི་དག་ཕལ་མོ་ཆེ། ། སྤྱི་ལས་དགེ་བ་གྲུབ་མོད་ཀྱི། ། བྱེ་བྲག་ལས་ནི་སྨན་་
གཅིག་ཀྱང་། ། སྡིག་ལྡན་འགའི་སྡིག་འབྲས་དང༌། །ལག་ལྡན་རྣམས་ཀྱི་དགེ་
འབྲས་ལས། །ལེགས་པར་སྐྱེས་པ་ཤེས་པར་གྱིས། །དཔེར་ན་བོང་ང་ནག་པོ་
ཡང་། ། འགའ་ལ་སྡུག་བསྔལ་བཏེར་(སྟེར）བར་བྱེད། ། ལ་ལཱ་ལ་ནི་བདེ་བ་
བཏེར(སྟེར)། །དེ་ལྟར་སྨན་རྣམས་ཕལ་མོ་ཆེ། །ནད་ལ་སྟོས་（ལྟོས)ན་སྨན་
དུ་འགྱུར། ། དེ་ལྟ་མིན་ན་ཚ་གྲང་ལ། ། གཉེན་པོ་ སོ་ སོར་དགོས་མ་ཡིན། །
བཟང་ངན་འབྱེད་པ་དེ་ལྟར་ལྟོས། ། ཚུལ་འདི་ཁོང་དུ་ཆུད་ནས་ནི། ། སླང
• 312 •



གསོ་རིག་ཡིག་ཆ་ཉིང་བསྡུས།
(བླང)་དོར་དོན་ལ་མཁས་པར་གྱིས། ། སྔོའི་བྱུང་ཁུང་(འབྱུང་ཁུངས》ལས།
སེམས་ཅན་རྣམས་ཀྱི་བདག་པོའི་འབྲས་བུ་ལྟ་བུའི་ལེའུ་གསུམ་པའོ། ། །
ལེའུ་བཞི་བ།
རྟེན་འབྲེལ་གྱི་ཚོགས་པ་བསྟན་པ།
ཚོགས་པ་གང་གི་སྐྱེད་པ་ནི། །འབྱུང་བ་ལྔ་ལས་བསྐྱེད་པ་ཏེ། །ལས་ལ་
གྲུབ་པའི་ས་བོན་དེ། །ས་ལ་སྟན་(བརྟན）ཅིང་ཆུས་ས་རྦང་། །མེ་ཡིས་སྲོས་
ཤིང་རླུང་གིས་སྐུལ། །ནམ་མཁས་གོ་སྐབས་ཆེ་(ཕྱེ)བ་ཏེ། རྟེན་འབྲེལ་དེ་
དག་མཚོགས་(འཚོགས)ལས་སྐྱེས། །ལོག་དང་མ་ཚང་བ་ལས་མིན། །དེ་ན་རྒྱུ་
འབྲས་མི་སླུའོ། ། དེ་ལྟ་མོད་ཀྱི་ཆེ་ཆུང་གི། དབང་གིས་བཟུགས་(གཟུགས）
སོགས་སྣ་ཚོགས་འབྱུང་། །གཟུགས་སྣམས་(རྣམས)ཕལ་ཕྱེས་(ཆེར）མེས་སྐྱེད་
དེ། །སྒྲ་རྣམས་ཕལ་ཕྱེར་(ཆེར）སྟོང་པས་སྐྱེད། །དྲི་ནི་ས་ལས་སྐྱེད་པ་སྟེ། །རོ་
རྣམས་ཕལ་ཕྱེར་(ཆེར）ཆུས་ཉེར་ཅན། ། རེག་བྱ་རླུང་གིས་འཐུ་(མཐུ》ལས་
བྱུང་། ། ས་སྟེང་འཐོན་པ་མེ་རླུང་ཆེ། ། ས་འོག་ནུས་པ་ས་ཆུ་ཆེ། །སྟོང་པ་ནམ་
མཁའི་ ཤས་ཕྱེའོ(ཆེའོ)། །རྩེ་རུས་སྡོང་པོ་ཕྲ་བ་ཀུན། །སའི་ཤས་ཆེར་སྐྱེད་པ་
ཡིན། །ལོ་མ་ཆེ་བ་ཐང་ཆུ་ཤེར། །ཤས་ཕྱེར་(ཆེར)ཆུ་ལས་སྐྱེད་པ་ཡིན། །རྩེ་མོ་
ཚེར་བུ་མེ་ཏོག་མདངས། །མེ་ལས་ཤས་ཆེར་སྐྱེད་པ་ཡིན། །ཤུན་པ་ཡལ་ག་བ་
དག་དང་། །འཁྲིལ་ཤིང་ཕལ་ཆེར་རླུང་ལས་བསྐྱེད། །འབྲས་བུ་འབྱུང་ལྔ་ཀུན་
གྱི་བཅུད། །ནམ་མཁའ་ཁོང་སྟོང་སོབ་སྣམས་(རྣམས)སྐྱེད། །སྨན་གྱི་དངོས་
པོ་གཅིག་ཉིད་ཀྱང་། །དེ་ལྟར་ཞིབ་ཏུ་སྤྱད་ནས་ནི། །ནད་ལ་མཁས་པས་སྦྱར་
བ་ན། ། ཁྱད་པར་རྣོ་བས་ནུས་ཆེ་ཉུང། ། ལོ་ཟླ་ཞག་ དང་དུས་རྣམས་ཀྱི། །
• 313 •



སྔོ་འབུམ་སྨན་གྱི་གཏེར་མཛོད།
བཟང་ངན་མཐུ་ཆེ་རྩིས་འབྲས་བཞིན། ། དེ་ལས་གཞན་ཡང་བཤད་བྱ་བ། །
འབྱུང་ལྔས་བསྐྱེད་པ་དངོས་གཅིག་ཀྱང་། ། ཆེ་ཆུང་དབང་གི་དུ་མའི་རོ། །
དངར་(མངར)བ་ས་ཆུ་ཤས་ཆེ་ཏེ། །དེའང་ས་ཤས་ཆེ་བ་ཡིན། །སྐྱུར་བ་མེ་ས་
ཤས་ཆེ་ཏེ། །དེ་ཡང་མེ་ཤས་ཆེ་བ་ཡིན། །ལན་ཚྭ་ཆུ་མེ་ཤས་ཆེ་ཏེ། །དེ་ཡང་ཆུ་
ཤས་ཆེ་བ་ཡིན། །ཁ་བ་ཆུ་རླུང་ཤས་ཆེ་སྟེ། །དེ་ཡང་ཆུ་ཤས་ཆེ་བ་ཡིན། །ཚ་བ་
མེ་རླུང་ཤས་ཆེ་སྟེ། །དེ་ཡང་མེ་ཤས་ཆེ་བ་ཡིན། །བསྐ་བ་ས་རླུང་ཤས་ཆེ་སྟེ། །
དེ་ཡང་ས་ཤས་ཆེ་བ་ཡིན། ། རོ་དྲུག་ཚང་བ་འབྱུང་ལྔ་འདུས། །གཉིས་ལྡན་ལ་
སོགས་དེ་ལ་སྤགས། །ནམ་མཁའ་རོ་ཀུན་སྤྱི་ཁྱབ་ཡིན། །རོ་མི་བསལ་（གསལ）
བ་ནམ་མཁའ་ཆེ། །དེ་ལྟར་ཤེས་ནས་འབྱུང་ལྔ་ཡིས། །འཕེལ་གྲིབ་ནད་ལ་ཉེ་
བར་སྦྱར། །སྔོའི་བྱུང་(འབྱུང་ཁུངས་)ལས། རྟེན་འབྲེལ་ཀྱི་(གྱི)ཚོགས་པ་
སྟན་ (བསྟན）པའི་ལེའུ་སྟེ་བཞི་པའོ། །བྱུང་ཁུང་(ཁུངས）ཏེ་སྐབས་དང་་་་
པོའོ། །
ལེའུ་ལྔ་བ།
བཟང་ངན་དབྱེ་བ།
སྨན་རྣམས་བཟང་ངན་ཤེས་བྱ་བ། །ལ་ལ་བོངས་ལས་དབྱེ་བ་མཐོང་། །
རྣམ་པ་ཀུན་ཏུ་དེ་ལྟར་མིན། ། རྩོ་(གཙོ)བོར་ཁ་དོག་དྲི་རོ་ཏེ། །དྲི་ཞིམ་རིགས་
རྣམས་མཆོག་ཞིམ་དང་། །དྲི་དུག་པ་རྣམས་ལྷག་པར་དུབ། ། ཁ་བའི་རིགས་
རྣམས་ལྷག་པར་ཁ། །དེ་ལྟར་དངར་(མངར）ན་ལྷག་པར་དངར(མངར）། །
རོ་རྣམས་གཞན་ཡང་དེ་ལྟར་ལྟ། །དེ་ལྟར་ཁ་དོག་གང་ཡིན་པ། །རང་རིགས་
ལས་དེ་སྐྲག་（བཀྲག)དང་ལྡན། །བཞན་（གཞན）ཡང་འབྲས་བུ་སྨིན་པ་་་
• 314 •



གསོ་རིག་ཡིག་ཆ་ཉིང་བསྡུས།
དང༌། །མེ་ཏོག་ཡིན་ན་བརྒྱས་མ་སྙིང་། །ལོ་མ་རབ་རྒྱས་འབྲས་སོགས་མེད། །
སྡོང་པོའང་སྡོང་བུ་རྒྱས་དུས་ལ། །སྒོས་(རྒས)པར་མ་གྱུར་དེ་བཟང་ངོ༌། །རྩ་
བ་རྩ་བར་ནུས་པ་ཐིམ། །རབ་ཏུ་ཁ་བ་བཟང་པོ་ཡིན། ། འོད་ཅན་རྣམས་ནི་
འོད་ལྡན་བཟང༌། །འབྱར་རྩི་ཅན་རྣམས་ཆང་བུར་འབྱུང༌། །གསིལ་(བསིལ)
སྨན་གངས་ཆེན་ཕྱོགས་སུ་སྐྱེ། ། རེག་བྱ་བསིལ་བ་བཟང་བ་ཡིན། །དྲོད་སྨན་
འབིགས་བྱེད་ཕྱོགས་སུ་སྐྱེ། ། དྲོད་ཤིང་སྐམ་པ་བཟང་བ་ཡིན། ། རླུང་སྨན་སྣ་
ཞིང་སླན་(རླན)སྐྱེས་བཟང་། །ས་སྣུམ་འཇོམ་པ་བཟང་བ་ཡིན། །ཡོན་ཏན་དེ་
དང་ལྡན་ན་ཀོ། །བོངས་ཀྱང་ཆེ་ན་བཟང་བ་ཡིན། །བྱེ་བྲག་རུས་པ་རྩ་སྡོང་
བཟང་། ། དོན་ནད་བསེལ་(སེལ)ལ་འབྲས་བུ་བཟང་། ། སྣོད་ནད་ གསེལ་་་
(སེལ) ལ་ལོ་མ་མངགས། ། དབང་པོའི་ནད་གསེལ་(སེལ) མེ་ཏོག་དང་། །
སྤགས་(པགས）ནད་བསེལ་(སེལ)བ་ཤུན་པ་དང་། ། ཤ་ལ་ སྡོང་པོ་རྩ་རྒྱུས་
ལ། ། ཡལ་ག་ལྷག་པར་བཟང་བ་ཡིན། །དེ་ལྟར་ལུས་སྔོ་ཆོས་མཚུངས་པ། །
ལྷག་པར་ནུས་ཆེ་རྒྱུས་ཆེན་གྱིས། །ལམ་སྣ་འཁྲིད་པའི་དཔུང་བཞིན་ནོ། །མ་
ཏུལ་(བཏུལ)ཡུན་རིང་མ་ལོན་དང༌། །འབུ་སྲིན་སོགས་ཀྱིས་མ་ཟོས་བཟང་། །
ལེགས་པར་སྣུལ་ཅིང་སྐམ་པར་དང་། །གསིལ་(བསིལ)དྲོད་ཕྱོགས་མ་འདྲེས་
པ་བཟང་། །རིགས་ངན་རྣམས་དང་ནད་པ་དང་།. །ཅན་ཟན་（གཅན་གཟན）
སོགས་ཀྱིས་མ་རེག་བཟང་། །དབྱིབས་མཛེས་མིང་ལྡན་བྱིན་གྱིས་རླབས། །ས་
ཕྱོགས་ཤིས་ པར་སྐྱེས་པ་བཟང་། ། རབ་གནས་བྱ་ཞིང་མ་ ཉམས་བཟང་། །
མདོར་ན་ཡན་ལག་བདུན་ལྡན་བཟང་། ། ལྷག་བསམ་དཀར་ ཤིང་བླ་མར་་་་་
མོས། ། གསོ་རིག་ལ་གུས་མས་བསྲུང་བ། །དེའི་ལག་ནས་སྨན་ཀུན་བཟང་། །
བཟང་བ་ནད་སྟོབས་ཆེ་ལ་ཤིས། །ངན་པ་ནད་སྟོབས་ཆུང་ལ་སྦྱར། །བཟང་བ་
• 315 •



སྔོ་འབུམ་སྨན་གྱི་གཏེར་མཛོད།
ཐུན་ཆུང་བྲང་(གྲངས)ཉུང་བཏང་། །ངན་པ་དེ་ལས་བཟློག་ཏེ་སྦྱར། །སྔོའི་སྤྱི་
དོན་ལས། བཟང་ངན་དབྱེ་བའི་ལེའུ་ཏེ་ལྔ་པའོ། །
ལེའུ་དྲུག་པ། བསིལ་དྲོད་སྤྱིའི་ངོས་འཛིན།
བསིལ་དྲོད་སྤྱིའི་ངོས་འཛིན་ནི། །བརྒྱ་དང་རྩ་བརྒྱད་རོ་རྣམས་དང་། །
ཡོན་ཏན་སྟོང་ཉིད་ཉིས་བརྒྱ་ཡང་། ། བསྡུས་ན་འཐུའི་(མཐུ་ཡིས)གསིལ་དྲོད་
གཉིས། ། ཁ་བསྐ་མངར་བ་ཕལ་ཕྱེར་(ཆེར)གསིལ(བསིལ)། །ཚྭ་སྐྱུར་ལན་ཚྭ་
ཕལ་ཕྱེར་(ཆེར）དྲོད། ། གངས་ཆེན་དངོས་སུ་ངེས་པར་སྐྱེ། །རོ་ཁ་རབ་སིལ་
(བསིལ)གཡར་བད་བརྒྱས། །གང་ཡང་གསིལ་(བསིལ) སྨན་ཡིན་ཤེས་བྱ། །
འབིགས་བྱེད་སྐམ་སར་ངེས་པར་སྐྱེ། །རོ་ཚ་རེག་བྱ་ཚའམ་བྲོ།་ །ངེས་པར་སྤྱོད་
ཀྱི་དང་པོ་སྐྱེས། །དེ་ནི་ངེས་པར་དྲོད་སྨན་ཡིན། ། དེ་ཡང་གངས་ཆེན་རི་རྩེར་
སྐྱེ། ། ཁ་བའི་རོ་ཅན་རླུང་བསྐྱེད་ལ། ། མཁྲིས་ལ་མཆོག་ཏུ་མངགས་པ་ཡིན། །
སླན་ (བརླན） ཤིང་དམའ་སར་རོ་མངར་ལྡན། ། བད་ཀན་སྐྱེད་དེ་རླུང་ལ་་་་
མངགས། །འབིགས་བྱེད་སྐམ་སར་ཚ་བའི་རོ། །འཁྲིས་(མཁྲིས)ནད་སྐྱེ་བར་
གདོན་མི་ཟ། ། སྐྱུར་དང་ལན་ཚྭ་གྲང་བ་སྟེ། ། མངར་བ་བསྐ་བས་ཚ་་་་་་
འཁྲོད། ། ལྡན་འདུས་སེལ་ལས་དཔང་རེ་བྱ། །རོ་མི་བསལ་(གསལ)བས་ཕན་
སྣོད་(གནོད)ཆུང་། །སྨན་ནི་སོགས་ཉིད་ཟ་བ་རྣམས། །དང་པོ་ཆུང་དུས་ནད་
མེད་ལ། །སད་ནས་ཚ་ གྲང་ནད་ལྡན་ལ། །རིམ་གྱི་བཏང་བ་ངེས་པར་་་་་
རྟོགས། ། ཚུལ་འདི་ནད་ཀྱི་སྐལ་བའི་ཚེ། ། མེད་ཐབས་མེད་པའི་བདམ་་་་་
(གདམས)པ་ཡིན། །མིང་མི་ཐོགས་པའི་སྨན་རྣམས་ཀྱང་། ། སྐྱེས་ཚད་མཐོང་
• 316 •



གསོ་རིག་ཡིག་ཆ་ཉིང་བསྡུས།
ཚད་འཁོལ་ཐབས་སོ། །བྱུང་སོགས་ཆོ་གས་སད་ན་ལེགས། ། སྔོ་འབུམ་ལས།
མིང་མེད་གསིལ་(བསིལ）དྲོད་དབྱེ་བཅིང་(ཞིང)འཁོལ་ཐབས་ཀྱི་ལེའུ་སྟེ་དྲུག་
པའོ། །
ལེའུ་བདུན་པ།
སྐྱེ་གནས་བསྟན་པ།
སྐྱེ་ས་གནས་ཀྱི་ཁྱད་པར་ནི། །རི་བཞི་ངོ་བོ་མཆོག་ཡིན་མོད། ། ཕྱོགས་
མཐུན་ས་བཞི་ཀུན་ཡིན་ཤིང་། །རྩ་(ཙ)ར་ཀ་ལས་འདི་སྐད་བཤད། །གངས་
ཆེན་ (ཅན》འབིགས་བྱེད་རི་ཡི་ནི། །ས་བཞི་（གཞི）ཕལ་ཆེར་ཁྱབ་པར་་་་་
གནས། །དེ་ལ་འབིགས་བྱེད་མེ་རབ་ནི། །གངས་ཆེན་(ཅན）གྱིས་ནི་སིལ་་
(བསིལ)བར་བྱེད། །ཞེས་(ཅེས》བསྲུང་(གསུངས)རི་ནི་གཅིག་ལ་ཡང་། །རི་
བོ་བཞིའི་ཆ་ཤས་ཡོད། ། བྱང་བལྟས་གསིལ་(བསིལ)བ་གངས་ཆེན་（ཅན)
ཕྱོགས། །གསིལ་(བསིལ) སྨན་བཟང་ལ་དྲོད་སྨན་ངན། ། ལྷོ་ལྟས་སྐུམ་དྲོད་
འབིགས་བྱེད་རིགས། ། དྲོད་སྨན་བཟང་ལ་གསིལ་(བསིལ)སྨན་ངན། །ཤར་
དང་ཐང་སྐྱེས་སྤོས་ངད་ཕྱོགས། ། ལྡན་འདུས་བསིལ་བའི་སྨན་རྣམས་་་་་་་
བཟང་། །ལྷག་མ་འཇམ་ཤིང་ཕན་སྣོད་ཆུང་། །ནུབ་ལྟས་མ་ལ་ཡའི་ཕྱོགས། །
གསིལ་(བསིལ)དྲོད་གང་ཡང་བཟང་བ་ཡིན། །དེ་ལས་ཁྱད་དུ་གྱུར་པ་ཉོན། །
བརྟན་གསུམ་ཕྱག་མཚན་ལྔ་དང་ནི། །བཀྲ་ཤིས་བརྟགས་བརྒྱུད་རིན་ཆེན་་་་
བདུན། །སྨན་མཆོག་བུམ་བཟང་སྤགས་སམ་འདྲ། །ལྷུང་བཟེད་ལ་སོགས་སྣོད་
ཁང་འདྲ། །འབྲས་བུའི་ཕུང་པོ་ཉི་ཟླ་འདྲ། ། གཞན་ཡང་བྲིས་པའི་འདྲ་སྤྱི་་
ཅན། །དེ་ལྟ་བུ་ལས་སྐྱེས་པ་སླངས། །རྟ་རོ་ཁ་ཆེ་སྙིང་ཕུད་དང་། ། མགོ་བཅད་
• 317 •



སྔོ་འབུམ་སྨན་གྱི་གཏེར་མཛོད།
ནང་ཁྲོལ་སྟོན་པ་འདྲ། །མི་རོ་འདྲ་དང་འཆི་རིས་ཅན། །དེ་འདྲ་སྤང་བར་བྱ་
བ་ལ། །འོན་ཀྱང་མཚོན་བྱ་འདྲ་བ་དང་། །སེང་གེ་ཕག་སྦྲུལ་སྡིག་འདྲ་ལས། །
སླང་པས་གཉན་ནད་མཛེ་ནད་འཇོམས། །བྱ་ཁྱུང་འདྲ་བ་ལྷག་པར་བཟང་། །
འབར་བ་འདྲ་ལས་དྲོད་སྨན་དང༌། ། ཆུ་འབབ་འདྲ་ལས་བསིལ་སྨན་སླང་།
དཔལ་འབར་དཔལ་དཀྲག་བཟང་པོ་དང༌། ། སྨན་སྡོང་བདུད་བརྩི་(རྩི）ཕུག་
ལ་སོགས། ། ཤིས་པའི་མིང་ཆེན་མངགས་པ་སྟེ། །རོས་སྐམ་དུར་ལུང་ཞེས་་
སོགས་སྤང་། །རིག་འཛིན་པདྨའི་བྱིན་བརླབས་པས། ། ཆེན་བུ་ཡེར་པ་ཟབ་
ལུང་སོགས། །ཤུ་ཏ་ཤུ་ཏི་གྲུབ་ཀྱི་འོང་། ། དབང་སྐུར་རབ་གནས་སྦྱིན་བསྲེག་
དང༌། ། ཆོས་བསྲུང་སྒྲུབ་དང་གཞན་གྱི་ལུགས། །བྱོན་དང་ད་ལྟ་བཞུགས་པ་
བཟང་། །སྨན་སྐྱེས་ལྷག་པར་ནུས་མཆོག་ལྡན། །དེ་བཞིན་གཤེགས་པ་ལྷུམ་
ཞུགས་ཚེ། ། ཡུམ་གྱི་ཕྱག་རེག་རྩ་ཤིང་ཀུན། །ནད་སེལ་སྨན་གྱི་མཆོག་འགྱུར་
དང༌། །མ་ལ་ཡ་སྐྱེས་སྔོ་ལྡུམ་ཕལ། །ནུས་མཆོག་ལྡན་ཞེས་ལུང་ལས་གྲགས། །
དེ་ནི་བྱིན་རླབས་ཁོ་ནའོ། །ཡུལ་བཅན་ཤམ་དང་རོ་རྔས་དང༌། །དུར་ཁྲོད་མྱ་
ངན་འབྱུང་བར་གྲགས། ། ནལ་དང་དམ་བསེལ་སོགས་ཀྱི་སར། ། ཁས་དང་
སྨན་ནི་མི་སླང་ངོ་། །ཉམས་དགའ་བསམ་བསྟན་(བརྟན）སྙིང་རྗེས་སྐྱེས། ། རྩི་
ཤིང་ཉལ་ཉོལ་མེད་པའི་ས། །སྨན་སེར་པ་ཡི་ས་ཡིན་ནོ། །བསྟན་མ་བཅུ་གཉིས་
དགེ་བསྙན་ནི། །ཉེར་གཅིག་ལ་སོགས་དགེ་ཚན་(མཚན་)ཅན། །བསྟན་མ་
འགའི་ས་ལས་སླང༌། ། སྐྱེས་གནས་ཉིན་སྲིབས་སྟོད་སྨད་དང་། །སྐམ་གཤེར་
ལྡན་པ་དེ་ལས་ཀྱང་། །བྱེ་བྲག་སྐྱེས་གནས་དུ་མ་ཡོད། ། ཕལ་ཕྱེར་(ཆེར)རང་
རང་གནས་དེར་སྐྱེས། །རང་རང་སྐྱེ་བའི་གནས་དེ་ན། །རང་རང་རྗེས་འཐུན་
(མཐུན)དྲོད་ཤོར་ཡོད། །གཡའི་ཁྱི་(གཡའ་ཀྱི)ཚང་སྡུད་སྨད་སར་མིན། །ཤུ་
• 318 •



གསོ་རིག་ཡིག་ཆ་ཉིང་བསྡུས།
ཐག་（དག) མཐོ་བསིལ་གནས་དེ་ན། ། བྲམ་ཟེའི་ཁྱིམ་དུ་དམངས་རིགས་་་་་
དང་། ། རྡོལ་པའི་ཁྱིམ་དུ་བྲམ་ཟེ་བཞིན། ། སྐྱེ་པ་བཟེར་ལས་མི་འདའོ། ། ཕྲ་
ཞིབ་སྤྱོད་པའི་བློ་ཡི་ཆོད། ། ལྗོ་(སྔོ)འབུམ་ལས། སྔོ་སྨན་སྐྱེ་གནས་བསྟན་
པའི་ལེའུ་སྟེ་བདུན་པའོ། ། སྔོ་སྨན་ལས་རབ་ཅེས་བསྡུས་པའི་སྐབས་ཏེ་གཉིས་
པའོ། །
ལེའུ་བརྒྱད་པ།
མིང་གི་ངེས་པ་བསྟན་པ།
མིང་གི་བྱེ་བྲག་སྣ་ཚོགས་སོ། །ཤེས་བྱའི་ཚོགས་ལ་བསྟན་ནས་ནི། །དེ་
ཕྱིར་དམ་པ་རྣམས་ཀྱི་འདིར། །ཐ་སྙད་བདགས་(བཏགས)པ་སྣ་ཚོགས་འཛད
(མཛད)། ། དེ་ལས་བྱུང་བའི་ཅན་གྱི་མིང་། ། སུར་རྣ་དབང་ལག་ལུག་མིག་
དང་། །ཁྲག་གི་ཉུང་མ་ཞེས་བྱ་སོགས། །དངོན་(མངོན)བྱུང་གཏམ་རྒྱུད་ཅན་
གྱི་མིང་། །བྲག་སྤོས་སྤང་སྤོས་འདམ་བུ་དང་། །གཡའ་ཁྱི་(ཀྱི) སྤངས་བརྒྱན་
(སྤང་རྒྱན)ཆུ་རུག་སོགས། །གནས་ཀྱི་སྒོ་ནས་རྟགས་(བཏགས)པའི་མིང་། །
བྱ་སྐང་(རྐང)ཏེ་མིག་སོགས་ཁ་(སོག་ག)དང༌། །ཁྱི་ལྕེ་འཁོར་ལོ་བརྩེགས་པ་
སོགས། ། འདྲ་བའི་སྤེའི་(དཔེའི）སྒོ་ནས་བརྟག(བཏགས། །ལྕེ་ཚ་ཏིག་ཏ་
རིགས་རྣམས་དང་། ། ཤིང་དངར་（མངར）དངར་(མངར）མོ་རོང་ ཅོང་་་་་་
སོགས། །རོའི་སྒོ་ནས་མིང་དུ་བཏགས། །གསེར་ཆེན་བསེར་ལོ་གཡུ་ལོ་དང་། །
དུང་ལོ་ལ་སོགས་འདོག་(མདོག)ལས་བཏགས། །བོང་དུག་ལྷོག་དུག་གཟའ་
དུག་དང༌། །གཟེར་འཇོམས་ཨ་འབི་ཥ་ལ་སོགས། །བྱེད་ལས་སྒོ་ནས་མིང་དུ་
བཏགས། ། རྟག་ཏུ་ངུ་དང་འོད་ལྡན་དང་། ། མཁའ་འགྲོའི་གསང་སྨན་་་་་
• 319 •



སྔོ་འབུམ་སྨན་གྱི་གཏེར་མཛོད། །
སོགས་པ། ། རྒྱུ་མཚན་ཕྱེ་བའི་མིང་ཀྱང་ཡོད། ། སྐྱས་དང་མེ་ཏོག་གསུམ་པ་་
སོགས། །མཚན་ཉིད་སྒོ་ནས་རྟག་(བཏགས)པ་དང་། །པར་པ་ཏ་དང་ར་མཉེ་
དང་། ། སྤྱི་ཡང་སྐུ་(པྲི་ཡང་ཀུ)དང་ག་ཏྲ་སོགས། །རྒྱ་སྐད་སོར་བཞག་མིང་
ཡང་ཡོད། ། དུང་ཐོད་ཅན་དང་ནུ་ཞོ་ཅན། །ཟབ་ལྷག་ཅན་དང་ལྷའི་བདུད་
རྩི། ། དུས་བཞིར་འཆི་མེད་ལྷའི་བཅུད་སོགས། ། གབ་ཡིག་སྒོ་ནས་མིང་དུ་་་
བཏགས། །ཁྲོམ་བུ་འོམ་བུ་ཕུར་མ་སོགས། །འདོད་རྒྱལ་སྒྲའི་མིང་ཡང་ཡོད། །
དེ་དག་ཕན་ཚུན་འདྲེས་ལ་སོགས། །མིང་སྒོ་བསམ་གྱིས་མི་ཁྱབ་པས། ། ཕྱོགས་
རྣམས་ཀུན་ནས་ལེགས་པར་སོན། ། སྔོ་འབུམ་ལས། མིང་གི་ངེས་པ་བསྟན་
པའི་ལེའུ་སྟེ་བརྒྱད་པའོ། ། -
ལེའུ་དགུ་བ། སྔོའི་བོངས་ངེས་པ་བསྟན་པ།
སྔོ་སྨན་གྱི་ནི་བོངས་ཚད་དག།རིང་བ་དང་ནི་ཐུང་བ་དང་། །ཕྲ་བ་དང་ནི་
སྦོམ་པ་དང་། །ཀུན་ནས་ཆེ་དང་ཆུང་བ་དང༌། ། འགའ་ཞིག་རྩ་བ་ཆེ་་་་་
དང༌། ། ལོ་མ་ལ་སོགས་ཆུང་བ་དང༌། ། ཉེའུ་ཤིང་དང་ལྕེ་རྒོད་བཞིན། ། དེ་་
བཞིན་མེ་ཏོག་ལ་སོགས་ཀུན། །རིན་ཆེན་གནས་མཚུངས་མི་མཚུངས་བརྟག། དེ་
ནས་བཞན་(གཞན)ཡང་དེ་བཞལ་བྱ། །རྒྱུས་དང་མ་རྒྱུས་ཁྱད་པར་དང་། །ས་
བཟང་ས་ངན་ཁྱད་ལས་རྟོགས། ། རྒོད་དང་གཡུང་ཁྱད་མ་རྟོགས་པ། །བོངས་
རྣམས་ཕལ་ཕྱེར་(ཆེར)ངེས་པ་ཡོད། །ཀ་ལན་ཏ་ཀ་མཚར་ན་ཡང་། །བྱ་ཁྲ་
ཆུང་བ་ག་ལ་ཡོང་། །རྒོད་ཕྲུག་སྒོང་ང་རྡོལ་མ་ཐག། སྲིན་བྱ་སྒད་པ་བས་ཀྱང་
ཆེ། །བོངས་ལ་ངོས་རྣམས་ངོས་བཟུང་འཛིན། །སྔོའི་བོངས་ངེས་པའི་ལེའུ་ཏེ་
• 320 •



གསོ་རིག་ཡིག་ཆ་ཉིང་བསྡུས། །
(སྟེ）དགུ་བའོ། །
ལེའུ་བཅུ་བ།
དབྱིབས་ངོས་བཟུང་བ།
དབྱིབས་ནི་གྲུ་བཞི་ལྡུམ་པོ་དང་། །གྲུ་གསུམ་ཟླ་གམ་ནར་མོ་དང་། །རིང་
དང་ཐུང་བ་དག་དང་བཞན(གཞན）། རྩོམ་(སྦོམ》པ་དང་ནི་ཕྲ་བ་དང་། །
སྲབ་པ་དང་ནི་འཐུང་བ་（མཐུག་པ）དང༌། །དྲང་བ་དང་ནི་འཁྱོག་པ་དང༌། །
འབྲེལ་དང་སིལ་བུ་གྱེས་པ་དང་། ། སྒྲེང་དང་རྒུར་(སྒྱུར）བ་དག་དང་བཞན
(གཞན)། །འཕྲལ་བྲང་བཞིན་འགྱེལ་བ་དང་། ། སྣ་དང་སྡུམ་པ་དག་དང་
འགས། ། སྡུས་པ་དང་ནི་བཏང་བ་དང༌། །འགའ་ཞིག་ངར་པ་སྲང་བ་ལ། །
ཡལ་ག་ལ་སོགས་ཤིན་ཏུ་འཁྱོག། བཞན་(གཞན）དག་དེ་ལས་ལོག་པ་སོགས། །
སྣ་ཚོགས་པ་ཡང་སྲིད་པ་ན། །མི་འདྲ་བའི་དཔུ་རིས་ལྟ། །འབྲུ་བཟང་འབྲུ་ངན་
དག་གི་ནི། ། མི་བཅིག་（གཅིག）པ་ལྟར་གནང༌(སྣང）ན་ཡང་། ། རང་གི་་
དབྱིབས་ནི་སྟོང་མི་བྱེད། ། མི་བཅིག (གཅིག)ན་ནི་ལྟར་ན་ཡང་། །ངེས་པར་
དེའི་ཁྱད་ཆོས་ཡོད། ། རམ་གྱི་བྱུག་པའི་ཝ་སྐྱེས་བཞིན། ། ལེགས་པར་བཞིག་
（གཞིགས)ནས་ངོ་ཡི་བཟུང་། །དུང་དང་བ་སོ་བསྙམ་(མཉམ)དུ་དཀར། །རི་
མོའི་ ཁྱད་དཔར་(པར）ཞིག་ན་བསལ། ། སྔོ་འབུམ་ལས། དབྱིབས་ངོས་་
བཟུང་བ་ཏེ(སྟེ)ལེའུ་བཅུ་བའོ། །
• 321 •



སྔོ་འབུམ་སྨན་གྱི་གཏེར་མཛོད།
ལེའུ་བཅུ་གཅིག་པ།
ཁ་དོག་ངེས་པ།
ཁ་དོག་རྩ་ལོ་སྡོང་འབྲས་དང་། །ཡལ་ག་མེ་ཏོག་འབྲས་བུ་ལས། །རྩ་བ་
ལྗང་ཁུ་འབྱུང་བ་དཀོན། ། གཞན་ཡང་ལྗང་ཁུ་རིགས་བཅིག་(གཅིག)ལ། །
ལྗང་སྐྱ་ལྗང་སེར་ལྗང་ནག་དང་། ། ལྗང་སྔོ་ལྗང་དམར་ལྗང་སྐྱ་སོགས། །དུ་མ་
སྲིད་ཕྱིར་སྤུ་རིས་དབྱེ། །ལྗང་སྐྱ་སྤུ་བ་ཡོད་མེད་གཉིས། །ཡོད་པ་གྷན་དྷ་པ་ཏྲ་
སོགས། ། སྨྲ་བ་མེད་པའི་ལྗང་སྐྱ་ནི། །པར་པ་ཏ་ལ་སོགས་པ་ཡིན། །ལྗང་སེར་
སུམ་ཅུ་ཏིག་སོགས་དང་། ། ལྗང་དམུག་ （སྨུག） དབྱི་མོང་ལྟ་བུ་དང་། ། ལྗང་
དམར་སྣེའུ་ལྟ་བུ་དང་། །ལྗང་ནག་རྟ་ལུག་ནག་པོ་བཞིན། །ལྗང་སྔོན་ལུག་ངལ་
ལྟ་བུ་ཡིན། །ལྗང་གུ་གུར་གུམ་ལོ་མ་བཞིན། ། སྡོང་པོ་དམར་ལ་བཞན(གཞན）
ལྗང་པ། །རྒྱ་སྣེའུ་ལ་སོགས་འདྲ་བ་ཡོད། ། རྒྱབ་དཀར་འདུན་（མདུན》ལྗང་ཀླུ་
མ་བཞིན། ། འདུན་འཇང་（མདུན་ལྗང་）རྒྱབ་དམར་གྲག་（བྲག）ལྕམ་་་་་་་
བཞིན། ། བརྒྱབ་(རྒྱབ）སེར་འདུན་（མདུན）ལྗང་བྲག་སྐྱ་བཞིན། ། འཐུན་་
（མཐུན）དང་མི་འཐུན་（མཐུན）དུ་མ་གནང་(སྣང་)། ། ཁ་དོག་བཞན་་་་་
(གཞན)གྱི་བཟེར་ཁུར་ཅན། །ཞིབ་དང་བཅས་ཏེ་ངོས་བཟུང་བྱ། །སྔོ་འབུམ་
སྨན་གྱི་གཏེར་མཛོད་ལས། ཁ་དོག་ངེས་པ་སྟེ་ལེའུ་བཅུ་གཅིག་པའོ། །
ལེའུ་བཅུ་གཉིས་པ།
དྲི་རྣམས་ངེས་པ།
རྩ་རིགས་སྣ་ཚོགས་ཁ་དོག་དང་། ། ལོ་འདབ་མཐའ་རྣམས་དམར་པོ་་
• 322 •



གསོ་རིག་ཡིག་ཆ་ཉིང་བསྡུས།
སོགས། །ལོ་མ་ཅན་དང་བས་(བ)སྤུ་ཅན། །ཆུ་ཅན་ཆུ་མི་འཇག་པ་སོགས། །
ཚེར་མ་ལ་སོགས་དངོས་མཚུངས་པ། །རང་དང་མི་མཚུངས་ཕྲ་ཞིབ་སྤྱད། །དྲི་
ནི་ཞིམ་དང་མི་ཞིམ་དང༌། །བཏང་སྙོམས་བསུམ་（གསུམ)དུ་འདུས་མོད་ཀྱི། །
དངར་(མངར)དང་སྐྱུར་དང་ཚ་དང་རྣམས། །དུག་དང་བསིལ་དང་གྱོང་པ་
དང་། །ཚིམ་པར་བྱེད་དང་སུན་པར་བྱེད། །དེ་ལས་བཞན་(གཞན)ཡང་མང་
བར་འབྱུང༌། །འགའ་ཞིག་རྩ་རི་སྣམས་(རྣམས)ལ། །འདབ་སོགས་དྲི་དང་མི་
ལྡན་དང་། །གང་ཞིག་འབྲས་བུ་དྲི་ཞིམ་ལ། །ལྷག་མ་དྲི་ནི་ཀུ་བ་མེད། །གང་
ཞིག་ མེ་ དང༌ འཕྲད་ ན་ དངོན(མངོན)། ། ལ་ ལ་ཆུ་ དང་ འཕྲད་ ན་ དངོན
（མངོན)། །འགའ་ཞིག་དྲི་ནི་རྩུབ་ན་སྔོན(མངོན)། །ལ་ལ་དྲིའི་རིགས་གཅིག་
ཀྱང༌། ། ཁ་བཅིག་(གཅིག) སྨིན་དུས་དྲི་དང་ལྡན། །ལ་ལ་དེ་ལས་གོང་འོག་
སྲིད། །ཆེ་ཆུང་རིང་ཐུང་ལ་སོགས་ཡོད། །ལ་ལ་དྲི་ནི་རྒྱུན་རིང་བརྟག། ལ་ལ་
མྱུར་དུ་སངས་པ་ཡོད། །ཁྱད་པར་ཞིབ་ཏུ་སྤྱོད་ལ་ལྟོས། །བསིལ་དྲོད་སྨན་གྱི་དྲི་
ཙམ་གྱིས། །ཚ་གྲང་ནད་སྟོབས་ཆེ་ཆུང་བསེལ（གསལ)། །གློ་ནད་དང་ནི་མགོ་
ནད་སེལ། །དྲི་ནི་ལྷག་པར་ཕན་པ་ཡིན། །བསྲུང་བ་ལ་ཡང་དྲི་མཆོག་ཡིན། །
བརྩེ་ལྡན་རྣམས་ཀྱི་ལག་ལེན་མཛོད། །སྔོ་འབུམ་ལས། དྲི་རྣམས་ངེས་པའི་
ལེའུ་སྟེ་བཅུ་གཉིས་པའོ། །
ལེའུ་བཅུ་གསུམ་པ།
རོ་སྤྱིའི་རྣམ་པར་ངེས་པ།
རོ་རྣམས་ཤིན་ཏུ་བསྡུས་ན་དྲུག། ཉང་དུ་འཚོར་བ་རོ་ཞེས་བྱ། །དེ་འོག་
ཚོར་བ་རོ་རྗེས་རྗེས། །རོ་དང་རོ་རྗེས་མཐུན་པ་ནི། །ལྕེ་ཚ་ལ་སོགས་རིགས་ལ་
• 323 •



སྔོ་འབུམ་སྨན་གྱི་གཏེར་མཛོད། །
སྦྱར། །མི་མཐུན་ཤིང་དངར་(མངར) ལྟ་བུ་ཏེ། ། རོ་མངར་ལུག་མུར་ལྟ་བུ་
དང༌། །སྐྱུར་བ་སྟར་བུ་ལྟ་བུ་དང་། །ལན་ཚ་གོ་སྙོད་ལྟ་བུ་དང་། །ཁ་བ་ཏིག་ཏ་
ལྟ་བུ་དང༌། །ཚ་བ་སྲུབ་ཁ་ལྟ་བུ་དང་། །བསྐ་བ་འོམ་བུ་ལྟ་བུ་དང༌། ། ལྡན་པ་
མངར་ཁ་སྤང་རྩི་བཞིན། །དངར་(མངར)བས་དངར་(མངར)སོགས་སུམ་ཅུ་
དྲུག།དངར་(མངར)དང་རབ་དང་མཆོག་དངར་(མངར)སོགས། །རོ་ནི་བརྒྱ་
དང་རྩ་བརྒྱད་དོ། །རོ་རྗེས་ཀྱི་ཀྱང་དེ་བཞིན་ཏེ། ། ལྡན་འདུས་དབང་གིས་དུ་
མར་འགྱུར། །རོ་གསལ་རབ་དེ་རྩ་མཁྲིས་བཞིན། ། ཅུང་མི་གསལ་འགྲིང་་་་
(འབྲིང)ཁུར་མང་བཞིན། ། མི་གསལ་ ཐ་མ་ཟངས་རྩི་བཞིན། ། དང་་་་་་
(མངར)བ་རླུང་ལ་མཆོག་ཡིན་ཏེ། །མཁྲིས་པའི་ནད་ལ་ཅུང་ཟད་ཕན། །སྐྱུར་
བ་བད་ཀན་ནད་ལ་མཆོག། རླུང་ལ་ཕན་པར་འགྱུར་བ་ཡིན། །ཁ་བ་མཁྲིས་ཚད་
འཇོམས་པར་བྱེད། །བད་རླུང་གཉིས་ལ་གནོད་པ་ཡིན། །ཚ་བ་བད་ཀན་ནད་
ལ་མཆོག། རླུང་ལ་ཕན་པར་ཤེས་པར་བྱ། ། བསྐ་བས་མཁྲིས་སེལ་བད་ཀན་
དང་། །རླུང་ལ་ཅུང་ཟད་གནོད་པ་ཡིན། །ལྡན་འདུས་གང་ཤས་ཆེ་བ་དང་། །
ཆ་སྙོམས་དེ་ལས་དཔགས་ཏེ་ཤེས། །རོ་སྣམས་(རྣམས)འཕྲལ་དུ་འཐུ་（མཐུ)
བསྐྱེད་ལ། །རོ་རྗེས་ནུས་པ་རིང་ནས་མཐོང་། །རོ་གསལ་ནུས་པ་ཤིན་ཏུ་ཆེ། །
དམིགས་བསལ་སོགས་གཉིས་དེ་ལས་དམན། ། རོ་ནི་ཁོལ་ལ་རོ་རྗེས་སྒྲིད། །
སྙན་ (གཉན）སྲིན་འཇོམས་པར་ཐེ་ཚོམ་མེད། ། སྐྱང་(རྐྱང》པ་བད་རླུང་་་་
མཁྲིས་པ་གནོད། ། འདི་དག་གང་ལྡན་དེ་ ལྡན་སེལ། །རོ་ལས་སྨན་རྣམས་་་་
ཁྱོགས་དོས་ (ཕྱོགས་དེས》བཟུང་། ། རོ་ལས་སྤགས་（དཔགས）ཏེ་སྡེབས་ལ་
སྦྱོར། ། འཕེལ་ཟད་སྙམ་པོ་བླ་ན་མེད། །དེ་ལྟར་ལག་ཏུ་བླང་ ཐབས་ནི། །
འཁོར་ལོ་ཡི་ནི་མན་ངག་ལྟོས། །བདེ་བླག་ཉིད་དུ་རྟོགས་པར་འགྱུར། ། སྔོ་་
• 324 •



གསོ་རིག་ཡིག་ཆ་ཉིང་བསྡུས།
འབུམ་ལས།
རོ་སྤྱི་ཡི་རྣམ་པར་ངེས་པའི་ལེའུ་སྟེ་བཅུ་གསུམ་པའོ། །
ལེའུ་བཅུ་བཞི་བ། རེག་བྱ་ལ་བརྟག་པ།
རེག་བྱ་འཇམ་དང་རྩུབ་པ་དང་། །བྲང་བྲོ་(གྲང་དྲོ）སྤྱི་དང་ཡངས་པ་
དང་། །གཉན་དང་སྤྲིན་པ་ལ་སོགས་པ། །དེ་དག་གཉིས་གསུམ་ཚངས་པའང་
ཡོད། །འཇམ་དང་སྣུམ་པས་རླུང་སེལ་ལ། །ཚུབ་དང་སྐྱ་བས་བད་ཀན་སེལ། །
གྲང་དང་བསིལ་བས་ཚ་བ་སེལ། ། ཚ་དང་དྲོ་བས་བད་ཀན་སེལ། ། ལྕི་དང་
མཁྲེག་པས་རླུང་སེལ་ཞིང་། །ཡང་དང་གསོབ་པས་བད་ཀན་སེལ། །སྙན་པས་
རླུང་སེལ་བད་ཀན་བསྐྱེད། ། ཀོན་པས་བད་ཀན་སེལ་བ་ཡིན། །དེ་དག་བཟློག་
པས་བཟློག་པར་འགྱུར། ། འབྱུང་དུག་གཟའ་སོགས་རིགས་ལ་བྲིས། ། ཞིབ་
རྟགོས་ཞིབ་ཏུ་སྦྱར་བྱའོ། །སྔོ་འབུམ་སྨན་གྱི་གཏེར་མཛོད་ལས། རེག་བྱ་ལ་
བརྟག་པའི་ལེའུ་སྟེ་བཅུ་བཞི་བའོ། །
ལེའུ་བཅོ་ལྔ་བ།
གལ་འགགས་འཕྲུལ་སོ་བསྟན་པ།
གལ་འགགས་འཕྲུལ་སོ་སྣ་ཚོགས་པ། ། དེ་ལྟར་ཀུན་ནས་མཚུངས་མེད་
བརྟགས། ། ཕལ་ཕྱེར་(ཆེར)འདྲ་ཡང་ཕྱོགས་གཅིག་རྩམ(ཙམ)། །ངེས་པར་
མི་འདྲ་ཁྱད་པར་ཡོད། །དེ་ནི་རིགས་ཅིག་བྱེ་བྲག་ཡིན། །རིགས་གཅིག་ངོ་བོ་
ཡོན་ཏན་སོགས། །མཆོག་དང་དམན་པའི་ཁྱད་པར་བསྣང་(སྣང)། །ཆེ་ཆུང་
ཁྱད་པར་ཤིན་ཏུ་ཆེ། །དེ་ནི་སྒོང་(རྒོད）དབྱུང་ཞེས་བྱ་དང་། །རིགས་གཅིག་
• 325 •



སྔོ་འབུམ་སྨན་གྱི་གཏེར་མཛོད།
མེ་ཏོག་ལ་སོགས་པའི། ། ཁ་དོག་རྩིས་ཀྱི་ཁྱད་ཞུགས་པ། ། ཁ་དོག་གི་ནི་མིང་
བརྗོད་ཏེ། །བོང་ང་དཀར་དམར་སེར་པོ་བཞིན། ། མཁས་པས་ལ་ལ་དཀར་
ནག་དང་། །ལ་ལ་ཕོ་མོ་ཞེས་ཀྱང་གསུངས། །སྐྱེས་གནས་བཟང་ངན་ལས་བྱུང་
བའི། །ཆེ་ཆུང་ཡོད་པ་རྒོད་དབྱུང་ཡིན། །མཚུངས་པ་ཁྱད་ཆེ་དེ་ལྟར་བརྗོད། །
རིགས་གཅིག་སྐྱེས་གནས་ཐ་དད་རྣམས། །རིགས་དང་གནས་གཉིས་མཐུན་མི་
ཡོང་། ། ན་སྐྱེས་ལུག་མིག་ཞེས་(ཅེས)བྱ་དང༌། ། ཐང་སྐྱེས་ཉིན་སྐྱེས་སྲིབས་
སྐྱེས་སོགས། །ལུག་མིག་བྱེ་བྲག་དུ་མ་བཞིན། །ཕལ་ཕྱེར་(ཆེར）རྒོད་གཡུང་
དཀར་ནག་ཡོད། ། སྤྱི་དང་བྱེ་བྲག་རིགས་ངོས་བཟུང་། ། ངོ་བོ་གཅིག་ཀྱང་་
གནས་ཀྱི་འགྱུར། །མི་གཅིག་ཅི་བཏབ་གནང་(སྣང་)བ་སོགས། །རྒན་གཞོན་
དབང་གིས་གྱུར་བ་དང་། ། འདྲ་མིན་མི་འདྲ་སྣ་ཚོགས་འབྱུང་། ། མི་འགྱུར་
གཟེར་བརྒྱད་སྒོ་ནས་བརྟག། ཁྱད་ཆོས་ཚང་ན་གཅིག་པ་ཡིན། ། རྒྱུ་བོད་ཡུལ་
སྐད་གབ་ཡིག་སོགས། །དུས་ལས་དབེན་ཅེས་ཐེ་ཚོམ་ན། །མིང་རྒོད་གང་ལས་
བརྟག་པ་དཔྱད། །ཡུལ་སྐད་གང་ཡིན་སྤྱད་(དཔྱད》པ་གཅེས། །ཡུལ་འགར་
སྤོས་དཀར་ཞེས་བྱ་བ། །འུ་སུ་ལ་ནི་བརྗོད་པ་ཡིན། །ངོ་བོ་གཅིག་ལ་མིང་་
གཞན་དང་། །མིང་གཅིག་དངོས་མང་ལ་འཇུག་སྲིད། །ཀུན་བྱེད་སྤང་རྩི་དོ་བོ་
དང་། །ཨ་རུ་ར་དངུལ་ཆུར་འཇུག།འཁྲུགས་སེལ་མིང་དོན་བརྡ་སྤྲོད་དང་། །སྒྲ་
སྦྱོར་ངེས་པ་འཆི་མེད་མཛོད། ། བྷིག་པ་ཏ་སོགས་མང་ཡོད་ཀྱང་། །རང་གི་
འདོད་པ་ཙམ་འདིར་ཉོན། ། ཚད་འཁྲུའི་ཆིག་ཐུབ་དཀར་པོ་དང་། ། ཨ་ལོག་
བེར་ཀ་སྤང་རྩི་དོ། །བེ་དོ་ཐེ་ར་ཡོག་མགོ་དང༌། །ཀུན་བྱེད་རྒྱལ་པོ་མི་རྒན་
མགོ། །ཁྲེས་ཏེ་ཤི་དང་སུག་པ་སྐྱེས། །དོན་གཅིག་མིང་གི་རྣམ་གྲངས་ཡིན། །
དུག་སྨན་དཀར་པོ་གཅིག་(ཆིག)ཐུབ་དང་། །དཔའ་བོ་སེར་དང་གཅིག་སྐྱེས་
• 326 •



གསོ་རིག་ཡིག་ཆ་ཉིང་བསྡུས།
དང་། །སྦྱར་དུག་ཐར་བྱེད་མཐའ་ཁོབས་སྐྱེས། །དབུ་མའི་གསང་སྨན་དོན་
གཅིག་ཡིན། །གཉན་སྲིན་དཀར་པོ་གཅིག་(ཆིག) ཐུབ་དང༌། །སྲིན་ཤེད་ཐང་
ཕྲོམ་དབྱུང་དང་ནི། །རི་སྐྱེས་འཁྲོག་མ་ངོ་བོ་གཅིག།དུག་མེད་ཨའུ་རྩི་དང་ནི། །
ཨ་འབི་ཥ་རྣམས་ངོ་བོ་གཅིག། ཚད་འཁྱུའི་སྔོན་པོ་གཅིག་(ཆིག)ཐུབ་དང་། །
མིང་པོ་བདུན་གྱི་སྲིང་གཅིག་མ། ། ཨའོ་བྲག་སྐྱ་ཨ་བྷོ་གཅིག། མིང་ཆེན་(ཅན）
ནག་པོ་ལུག་མིག་རྒོད། །གཟེར་འཇོམས་གཉན་དུག་ནག་པོ་གཅིག། ཐང་ཁྲོམ་
(ཕྲོམ)པ་དང་ཁྱི་དུག་པ། །ད་དུག་ར་དང་རྡ་རྡུ་ར། །དམོང་བྱེད་ཅེས་བྱ་ངོ་བོ་
གཅིག། ཀན་ཤོ་ཀརྡ་བ་སྤུ་བ། །བསམ་སེའུ་ཡི་བཟང་པོ་དང་། །མངལ་གྱི་ཨའུ་
རྩི་རྣམས་གཅིག། དར་ཡ་ཀན་ནི་སེར་པོ་ལས། །ལ་ལ་ཨའུ་རྩི་རུ་བཞེད། །ཉ་
རྒལ་བ་དང་བྱི་ཟུང་པ། །སྔོན་པོ་ཆབ་འདྲེན་འབྲིང་པོ་གཅིག། ཇ་དང་ཤོང་དང་
སྤྱན་གི་རིགས། །ཡུལ་ཁྱད་མ་རྟོགས་ངོ་བོ་གཅིག། ལྟམ་པོ་ལ་ཡང་འདིའི་སྦྱོར་
བ། །བྱེ་བྲག་སྣམ་(རྣམ)པ་མང་པོ་ཡོད། །རྩི་བོ་ཆེ་ནི་སྨན་གྱི་རིགས། །རྟག་ཏུ་
ངུ་ནི་རིགས་ལྔ་ཡིན། །གངས་ཆེན་(ཅན）རི་བོ་ལས་སྐྱེས་ངོས། །འོད་ལྡན་
རྣམས་ཀྱང་འདི་ཡི་རིགས། །མཁྲིས་པ་ཐར་བྱེད་གཡའ་ཁྱི་(ཀྱི)མ། །བོད་ཀྱི་ག་
བུར་གཡའ་ཡི་བཅུད། །གསེར་གྱི་སྤ་དྲ་(པ་ཏྲ》ངོ་བོ་གཅིག། དར་ཤའི་དར་ཡ་
ཀན་དང་ནི། ། ཕག་རྒོད་བཅད་འབྱོར་བསྲུང་བའི་དྲི། །སྟག་ཤ་འདི་རྣམས་ངོ་
བོ་གཅིག། གཡུའི་པ་ཏྲ་ཡུག་ཆུང་དང་། །མཁའ་འགྲོའི་གསང་སྨན་ངོ་བོ་གཅིག།
དུག་ནད་ཐར་བྱེད་ངོ་མཚར་སྐྱེས། །སྤྲ་བ་གཡོགས་པ་ཞེས་བྱ་བ། །དུག་ལས་
སྣམས་བརྒྱལ་（རྣམ་རྒྱལ）ཞེས་བྱ་བ། ། ན་ཚོད་རྩད་ཞེས་བྱ་བ་དང་། ། ཡུ་གུ་
ཤིང་རྣམས་ངོ་བོ་གཅིག། སྲིན་ནད་ཐར་བྱེད་ཅེས་བྱ་དང༌། ། འཁུན་པ་བྲོས་
འདེབས་རྒྱ་ནག་སྨན། །ལང་ཐང་རྩེའི་མིང་ཡིན་ནོ། །གཡག་རྒོད་རྩི་དང་བློན་
• 327 •



སྔོ་འབུམ་སྨན་གྱི་གཏེར་མཛོད།
པོའི་སྨན། །ལུང་པའི་ ཅན་ གྱི་བྲོས་འདེབས་དང་། ། མང་ཚོའི་མེ་ཏོག་སྲོ་ལོ་
དཀར། ། བརྒྱ་བྱིན་ཡན་ལག་ཟླ་བའི་སོས། ། བཅུད་འཕེལ་སྐྱེས་འབུར་བྱེད་
པའི་རྩི། །དབང་པོ་ལག་པའི་མིང་ཡིན་ནོ། །མིག་རྒྱས་དང་ནི་ཞིམ་ཐིག་ལེ། །
གཟུགས་འཛིན་རྟེན་དང་ཟུང་རྒྱུ་མེད། །ཐང་ལ་འབར་གྱི་མིག་སྨན་གཅིག། མྱ་
ངན་མེད་ལྔ་འཆི་མེད་ལྔ། །འབྱུང་ལྔའི་བཅུད་དང་བདུད་རྩི་ལྔ། །བ་ལུ་མཚེ་
དང་འཁན་འོམ་བུ། །དེ་དག་མིང་གི་རྣམ་གྲངས་ཡིན། །འུག་པ་ལག་པ་ཞེས་བྱ་
དང་། །གཟེར་འཇོམས་སེར་པོ་གཉན་དུག་སེལ། ། ལྷོག་དུག་སེར་པོ་པགས་
མིག་སེར། །ཀྱི་(ཁྱི)དུག་པ་རྣམས་ངོ་བོ་གཅིག། ཤུག་རི་སྒོང་ཐོག་དཀར་པོ་
ཡིན། །འཁྱུང་ཤོག་རི་རླུང་རྟ་ལྤགས་གཅིག། སེར་རྡོ་ཡུངས་དཀར་ངོ་བོ་གཅིག།
འཕེལ་ཁ་དམར་པོ་རྣམས་ཀྱི་བུ། །ཐུ་ལུ་མར་རུའི་ཉུང་མ་གཅིག། སྤོ་ཤིང་འོམ་བུ་
ངོ་བོ་གཅིག།རྣམ་པར་ཡུ་གུ་ཤིང་དང་ནི། །ཕག་བླང་བ་མེན་ངོ་བོ་གཅིག།བ་ལྗང་
ཤིང་དང་སྤྲོ་ཤུག་པ། །ལྡུམ་བུ་རེ་རལ་མིང་གཅིག་ཡིན། ། ཤེལ་ཏ་ཤིང་དང་པུ་
ཚེ་ ཤེལ། ། ཧོང་ལེན་པ་རྣམས་ངོ་བོ་གཅིག། རྩེའུ་དྲི་ཆེན་ལྟེ་ཇོག་པ། ། རྩོན་
（བཙུན）མོ་གུར་གུམ་ཏིང་ལེ་བྱེད། ། སྤྱི་(སྲི) ཡང་ཀུ་དང་ལི་རི་དངས། །
མཆིན་སྨན་རྩེའུ་མིང་གཅིག་ཡིན། ། རྩིའུ་འཛམ་ཙི་འབྲི་མོག་གཅིག། ཇ་རི་ཀ་
དང་ཀ་རི་དང་། ། ག་ཊ་སྟག་ཚེར་སེང་ཚེར་དང༌། །ཀན་ཊ་ཀ་རི་ངོ་བོ་གཅིག།
བྱེད་ཏི་ཀྲ་ཏི་རོལ་པ་དང་། །ཏྲི་བྱེད་ཏ་དང་དུར་བྱིད་གཅིག། སེར་པོ་ཞོ་འཇག་
སེར་ཁྲག་སྐྱེལ། །ཁུར་མང་མེ་ཏོག་ངོ་བོ་གཅིག། ཀོམ་མཐུན་རྨོངས་པའི་ཁྲུ་བ་
སེལ། །བཞུགས་ཆེན་རྣམས་དང་མཁས་རྣམས་ཀྱིས། །ཡི་གེ་བྲིས་པ་འདིར་མ་
བཀོད། །དེ་དང་དེ་ནི་ལྟ་བུར་གྱིས། །སྔོ་འབུམ་ལས་གལ་འགགས་གསལ་བའི་
ལེའུ་སྟེ་བཅོ་ལྔ་པའོ། །
• 328 •



གསོ་རིག་ཡིག་ཆ་ཉིང་བསྡུས།
ལེའུ་བཅུ་དྲུག་པ། ཐུན་མོང་བརྡ་ཚོམས།
བརྡ་སྤྱི་དཔྱད་ཀྱི་ཚོམ་འདི་ཉོན། ། ནགས་ཚལ་ཡན་ལག་བཅུ་གཉིས་་
ནི། །རྩ་བ་སྡོང་པོར་ཡལ་ག་མང་། །ལྕུག་ཕྲན་ལོ་འདབ་ཤུན་པ་དང་། །མེ་ཏོག་
འབྲས་བུ་ཚི་གུ་དང༌། །གཞན་ཡང་རྩ་ལྡུམ་འཁྲིལ་ཤིང་དང་། ། རྩ་བ་འཕོ་དང་
མི་འཕོ་དང་། །འཕོ་བ་གི་དང་བརྒྱང་དུ་འཕོ། །དྲང་པོར་ཟུག་དང་འཁྱོག་པོ་
དང༌། ། ཕྱོགས་སུ་བཀྲི་དང་འཁྲུལ་བ་དང༌། ། གོང་བུར་འདྲིལ་དང་སིལ་བུ་
དང་། །ཤུན་སྡུལ་ཅན་དང་སྤུ་གོས་ཅན། ། ཕན་ཚུན་འདྲེས་དང་འཚམས་པ་
དང་། ། ཚད་ལས་རིང་དང་ཐུང་བ་དང་། །ཚད་ལས་ཆེ་དང་ཆུང་བ་དང་། །
སླར་སྐྱེས་པ་དང་འགགས་པའོ། ། །
སྡོང་པོ་ཕྲ་དང་འཁྱོག་པ་དང་། །ཚད་ལས་སྦོམ་དང་རིང་ཐུང་དང་། །
མང་ལ་གཅིག་དང་གཅིག་ལས་མང་། ། གཅིག་ལས་གཅིག་དང་མང་ལས་་་་་
མང་། ། སྙིང་པོ་ཅན་དང་སྙིང་པོ་མེད། ། སྙིང་པོའང་འཕྲེགས་དང་རྣམ་པར་
སོབ། ། གང་ཡང་སྙིང་པོའི་མིང་ཡིན། །ཤུན་པའི་རིམ་པ་ཆོད་ཙམ་མོ། ། ལི་
ཁམ་ཤིང་དང་བུ་རམ་ཤིང༌། །འོད་མ་ཤིང་དང་དམིགས་མ་སོགས། །གྱེལ་བ་
ཞེས་སུ་བརྗོད་པ་ཏེ། །འདིའང་སྡོང་པོའི་བྱེ་བྲག་ཡིན། །
ཡལ་ག་རེ་དང་ཁོག་སྙམས་སྐྱེས། ། རེ་འཇོག་ཕྱོགས་གཉིས་གསུམ་དང་
བཞི། ། སྐམ་སྐྱེས་གཉིས་གསུམ་བཞི་བསྙམ་མོ། ། ཚད་ལས་ཕྲ་སྦོམ་རིང་ཐུང་
དང་། ། སིལ་བུ་དང་ནི་འཚམས་པའོ། ། ཟླུམ་དང་གྲུ་གསུམ་གླ་བཞི་དང་། །
བརྒྱུད་ཟུར་ཅན་དང་ལེབ་མོ་དང་། ། སྡོང་པོ་ལ་ཡང་དེ་བཞིན་ནོ། །
• 329 •



སྔོ་འབུམ་སྨན་གྱི་གཏེར་མཛོད། །
ལྕུག་ཕྲན་ཡལ་ག་ལ་གྱེས་ཏེ། ། གཉིས་སུ་སྲིང་དང་སྙི་བ་དང༌། །གྱེན་དུ་
སྐྱེས་དང་གུག་པ་དང་། །ལོ་མའི་འབྲེལ་མཚམས་སྲ་བ་དང་། །དེ་བཞིན་ཚག་
ཆུང་འགོག་པ་ དང་། ། མ་དང་ཁ་དོག་མི་མཐུན་མཐུན། ། མེ་ཏོག་འབྲས་བུ་
འབྲེལ་མཚམས་དང་། །དེ་བཞིན་ས་རྙི་སོགས་ཤེས་བྱ། །ཉིང་ལག་ལྕག་མའི་
སྣམ་བྲངས་(རྣམ་གྲངས)སོ། །
ལོ་འདབ་རྒོར་(སྒོར) མོ་རྩེ་མོ་ཅན། ། རྩེ་ཡང་ཉིས་རལ་གསུམ་ཤོར་་་་
དང༌། །བཞི་ཤོར་ལྔ་རལ་སོག་ལེ་ཁ། ། སྤ་(པ) ཏྲ་རིས་དང་གཏབ་ལ་སྐྱེས། །
སིལ་ནུ་འཁོར་ལོའི་རྩིབས་ཅན་དང༌། ། སྦུབས་ཅན་ཆུ་སྐྱེས་འོད་འདྲ་དང༌། །
ཐིག་ ཕྲན་ ཅན་ དང་ཟེ་འཁྱུད་ ཅན། ། རྩ་ རིས་འབུར་ དང་ སྐྱོང་དང༌ སྙམས་
(མཉམ）། །གྱེན་དུ་འགྲེང་དང་འཐད་རྒྱས་དང་། ། འཆང་བའི་རྣམ་པ་ཅན་
སྐྱེས་པ། །ལོ་མ་འདབས་མ་ཞེས་སུ་བརྗོད། །
ཤུན་པ་སྡོང་ལག་ཕྱིས་ལྐོག་དང་། །ཇི་ལྟར་ལུས་ལ་གོས་བཞིན་གནས། །
ཕལ་ཕྱེར་(ཆེར)དེ་གཉིས་བར་དག་ནས། །གྱེན་དུ་ཆུ་ལམ་འཐུང་བར་བྱེད། །
སུམ་ཅུ་ཏིག་དང་གླང་འཁུར་དང་། །རྒྱུ་དགས་ཀྱི་དང་སྤེན་རྡོག་གཅིག།
ཟིལ་ཅན་མ་ཧ་སྤར་(པར)པ་ཏ། །གསེར་བདུང་ཞུ་ཅན་ཏོང་རི་གཅིག། བྱ་ཏྲ་
ཕགས་དང་ལྟུང་ཚེར་གཅིག། ལོང་མོ་གཅིག་སྐྱེས་སོས་ལྔ་དང་། ། སྐམ་བུལ་་
འདམ་བུ་ཀ་ར་གཅིག། མོན་མོ་གསུམ་བཟང་སྤར་(པར)པ་ཏ། །འགྲོན་ཏོག་པ་
དང་ཁྲི་རལ་དང་། །དོན་གཅིག་མིང་གི་རྣམ་གྲངས་ཡིན། །ཁྱི་(ཀྱི)ལྕེ་དཀར་
དང༌ ཤ་ལང་དཀར། ། ཤ་ལང་དུང་གི་མེ་ཏོག་ཅན། ། ཁྲ་ཏི་བ་རྣམས་ངོ་བོ་་
གཅིག། བདུད་རྩི་ལང་ཐང་རྩེ་དང་ནི། ། སྒོང་ཐོགས་འབྲས་བུ་མིང་གཅིག་
ཡིན། །བི་བྱིའི་རྨ་སྨན་སེར་ཐིག་ཅན། །གྲུ་དགུ་ཏུམ་ཕྲག་བྲག་སྤོས་གཅིག།ཆུ་རྩི་
• 330 •



གསོ་རིག་ཡིག་ཆ་ཉིང་བསྡུས།
སེར་ཆེན་སེར་ཆེའོ། །མེ་ཏོག་སེར་ཆེན་ངོ་བོ་གཅིག། བདུད་རྩི་དོ་ལ་ཨ་ཕྱག་
གཅིག། ལྡུམ་བུ་མེ་ཏུ་ཕུག་རོན་རྐང་། །ཟང་པ་ཟང་རྐང་རེ་རྐོན་པ། །སྤ་བ་རེ་
སྐོན་རྩི་དམར་སྐང་། །དེ་རྣམས་མིང་གི་རྣམ་གྲངས་ཡིན། ། ལྷའི་བུ་མོ་སེ་བའི་
མེ་ཏོག་ཡིན། །ངོ་མཚར་ཅན་གྱི་སྔོ་དང་ནི། ། ཡུ་མོ་མདེའུ་འབྱིན་མིང་གཅིག་
ཡིན། ། མེ་ཏོག་ཨ་ཏི་ཤ་དང་ནི། །བྱ་ཕོ་རྩི་རྩི་(ཙི་ཙི)མ་རིག་སྨན། །འདབ་
ཆགས་རྩི་རྒོད་མིང་གཅིག་ཡིན། །ལྕ་ཆུང་འབམ་བོ་དགུན་མི་འཇིག། ཤ་ལ་གཡུ་
རིང་ངོ་བོ་གཅིག། འདི་ལ་སྲབ་མཐུག་འཇམ་རྩུབ་དང་། །གྱེན་འཐུར་དྲང་པོར་
ཡོད་པ་དང༌། །སྲིབས་བལ་འཁོར་ལོ་ལྟར་བཀྲ་ཤིས་དང་། །སྲད་བུ་འགྲིལ་བའི་
ཚུལ་ཆེན་དང་། ། གཅིག་དང་རིམ་པ་མང་པོ་དང༌། ། ཁ་དོག་མཐུན་དང་མི་
མཐུན་དང་། །གཞན་དུ་འཕོ་བའི་མཚན་ཅན་ནོ། །རྣམ་པར་སྤྱི་ཤུལ་(ཞུར）
ཤིང་ཚ་སོགས།. །ཕལ་ཆེར་བར་ཤུན་ནུས་པ་ཆེ། ། མེ་ཏོག་འབྱུང་ལྔའི་ནུས་པ་
དངས་མ་ཏེ། །མེ་ལྟར་རབ་དུ་བསལ་དང་མཚེར། །རང་གི་གསོ་ལས་ཕུལ་ཕྱིན་
མཛོད། །
ཁ་དོག་རྐྱང་དང་འདྲེས་པ་དང་། །འདྲེལ་པའང་དབྱེར་མེད་འདངས་
རིས་ཅན། །དབྱིབས་ལུགས་འབྱུང་ལུགས་ལས་བཟློག། དང་པོ་པདྨ་ཨུད་དཔལ་
（ཨུཏྤལ)དང་། །ཀུ་མུད་ཏ་དང་གུར་གུམ་དབྱིབས། ། གཉིས་པ་སྲོག་ཆགས་ལ་
སོགས་འདྲ། །མེ་ཏོག་དཔུང་པ་སྤང་རྩི་བཞིན། །འདབ་མ་དཔུང་པ་སྟོང་ལྡན་
བཞིན། །འཕྲང་བ་སྐྱུས་བསུམ་འཛོམ་པ་སོགས། །གཟུགས་ནི་སྣ་ཚོགས་སྲིད་
པ་ཡིན། །
སྤྱིར་ནི་ཁྱད་ཆོས་དག་དང་ལྡན། །ཕྱི་ཐུལ་རྒྱུན་པ་གོས་གཅིག་ཡིན། །
འདབ་མ་འདབ་ཕྲན་གཉིས་པ་ཡིན། ། སྙིང་པོ་བལྟ་བ་གསུམ་པ་ཡིན། །གྱེན་
• 331 •



སྔོ་འབུམ་སྨན་གྱི་གཏེར་མཛོད།
སྐྱེས་སིལ་བུ་གེ་སར་ཡིན། །དེའི་རྩེར་ཆགས་ཟེ་འབྲུ་ལྔ། །དེ་ལ་གཡོག་བསྡུས་
སྦྲང་རྩི་ཡིན། །འབྱུང་ལྔ་བཅུད་ཀྱི་སྙིང་པོ་ཀུན། །འདུས་ལས་འབྲས་བུ་ཞེས་སུ་
བརྗོད། ། དེ་ནི་ས་བོན་སྙིང་པོའང་ཡིན། ། དབྱེ་བ་རྒྱ་མ་གང་བུ་ཅན། །ཕུང་
པོར་ཆགས་དང་འཕྲང་རྒྱུས་སོགས། ། དང་པོ་འབྲས་ཁྲེ་བྲོ་ནས་བཞིན། ། དེ་
ཡང་ལྟར་འགྲིགས་སིལ་བུ་གཉིས། །ནས་དང་འབྲས་ལྟར་རིམ་པ་ཤེས། །གང་
བུ་གཅིག་ཁྲོམ་ཚང་མ་གཉིས། །སེ་འབྲུ་དང་ནི་སྲན་མའི་ཚུལ། །ཕུང་པོའང་
འཕྲིག་ཡོད་འཆོལ་པ་གཉིས། ། གོ་སྙོད་དང་ནི་འབུ་སུ་ལྟར། །རེ་རེའང་ཕྱི་་
སྐོགས་ཤ་དང་རྒྱུས། །
མཐར་ཐུག་སྙིང་པོ་ཚི་གུ་མར། །ཐུན་མོང་མིན་པའི་ས་བོན་འདི། ། རྩི་
རྣམས་ཀུན་གྱི་གཞི་ཡིན་ཏེ། །མར་དང་ཐིག་ལེ་རྡུལ་ཆུ་བཞིན། །འབྲས་བུ་ཁ་
དོག་དབྱིབས་སོགས་མང་། །གོང་དུ་བསྟན་ཟིན་ཤེས་པར་གྱིས། །
རྩ་ནི་སྤང་རྩ་ནེའུ་གསེང་བཞིན། །ཁྱད་ཆོས་དུ་མ་མེད་པ་ཡིན། །བཞིན་
དུ་རྩ་བ་སྡོང་ལག་འབྲས། །དེ་ཙམ་ཞིག་དང་ལྡན་པའོ། །
ཟླུམ་པོ་སྔོ་སྨན་ཕལ་མོ་ཆེ། །ཧ་ཅང་མི་ཆེ་ཚུད་ཆད་ཡིན། །ཁྱད་བཅོས་
བརྗོད་དང་ཕལ་ཆེར་ཚང། །རྣམ་པ་སྣ་ཚོགས་སྲིད་པ་ཡིན། །འཁྲིལ་ཤིང་འདི་
དང་མི་འདྲ་ཡང་། །སྐྱེ་ཚུལ་ཁྱད་པར་འཕགས་པ་ཡིན། ། གཞན་དག་ལ་ནི་
བརྟེན་ཅིང་འཁྲིལ། ། གཞན་ལ་རབ་ལུས་རང་ཉམས་ཆུང་། །འཆན་བཞི་རྦ་
དང་རེ་ཐག་དང་། །བ་ལེ་ཀ་དང་སླེ་ཏྲེས་དང་། ། སྙི་བ་དུག་ཉུང་རྩོད་སོགས་
ཡིན། ། ཀུན་ཀྱང་གང་དུ་སྤྲུགས་ ཅན་སོགས། ། ཐ་སྙད་འདག་པ་སྣ་ཚོགས་་་་
ཡོད། །
དེ་ནས་སླར་ཡང་བཤད་བྱ་བ། །ས་སྟེང་ནུབ་པ་རྩ་བ་ཡིན། ། དངོས་
• 332 •



གསོ་རིག་ཡིག་ཆ་ཉིང་བསྡུས།
བཞིར་སྐྱེས་པ་སྡོང་པོར་བརྗོད། །དེ་ལས་གྱེས་པ་ཡལ་ག་ཏེ། །སླར་སྐྱེས་ཉིང་
ལག་ལྕུག་ཕྲན་ནོ། །དེ་ལས་བསྐྲུན་པ་ལོ་འདབ་ཟེར། །མཚོན་བཀྲག་ལྡང་ལྡན་
མེ་ཏོག་ཏོག། དེ་སྐྱེས་རྩེ་མོ་འབྲས་བུ་ཡིན། །སྤྱད་འཕྲོ་ལས་འཛག་ཐང་ཆུ་་
དང༌། ། ཆི་བ་ལོ་མ་ཞེས་བྱར་བརྗོད། ། གཟུགས་སོགས་རྒྱས་པར་གོང་དུ་་་་
ལྟོས། ། ཚེར་མ་སྤུ་ཁྱད་སྦོམ་ཕྲ་ཡིན། ། རྟ་ཆར་གྱི་ནི་ཚོམ་འདི་གང་། ། རིག་
གནས་གཞུང་ཆེན་ལ་འཇུག་པ། །སྒྱུ་རྩལ་སྦྱངས་པའི་སྐྱེས་བུ་ནི། །གང་ཞུགས་
དེ་ལ་མཁས་བཞིན་ནོ། །ཐུན་མོང་བརྡ་ཚོམ་གྱི་ལེའུ་སྟེ་བཅུ་དྲུག་པའོ། །
སྔོ་འབུམ་སྨན་གྱི་གཏེར་མཛོད་ལས། སྤྱིའི་རྣམ་བཞག་གི་སྐབས་དང་
པོའོ། །
གཉིས་པ། ངོས་འཛིན་རྒྱས་བཤད།
སྐབས་གཉིས་པ་བྱེ་བྲག་ངོས་འཛིན་རྒྱས་པར་བཤད་པའི་འདྲ་
འབག་ནགས་ཀྱི་དཔལ་དང་བཅས་པ་ལོགས་སུ་ཤེས་པར་བྱའོ། །
གསུམ་པ།
གཉེན་པོ་ནད་ཐོག་སྤྲད་པ།
གསུམ་པ་གཉེན་པོ་ནད་ཐོག་ སྤྲད་པ་ལ། ། འཐུ་དུས་འཐུ་མཁན་དུག་
དབྱུང་པ། ། སྐམ་ཐབས་འཇམ་རྩལ་རོ་ནུས་རྐྱང་སེལ། །སྦྱར་ཐབས་རྒོད་པ་
གཏད་པའི་སྣོད། །གཞན་དུ་སྔོ་བ་དང་བདུན་ལས། །གོང་མ་རྣམས་ནི་ལོགས་
སུ་ སྟོས(ལྟོས)། །དེ་ནས་གནོད་(སྣོད）ལ་གཏད་པ་ཉོན། །སྦྱིན་དང་གསང་
• 333 •



སྔོ་འབུམ་སྨན་གྱི་གཏེར་མཛོད།
བའི་གནོད་(སྣོད）གཉིས་ཡིན། །སྦ་བར་བྱ་བ་འདི་ལྟར་ཏེ། །དཀོན་མཆོག་
གསུམ་ལ་མི་གུས་དང༌། །ལས་ཀྱི་རྒྱུ་འབྲས་ཁྱད་དུ་སོད། ། རང་མན་ལྷ་ སྤོང་
དགེ་ལ་གཡེལ། །འདོད་པའི་དབྱེན་བཅོས་བྱེ་བྲག་འཆོལ། ། ཐེག་ཆེན་སྤྱིའི་
སྣོད་མིན་སྤངས། །ཆོས་ལུགས་གང་ལའང་ཡིད་མི་ཆེས། །བླ་མར་མི་གུས་དག་
སྣང་ཆུང༌། །ལྷ་ལ་ཡི་ཆད་དམ་ཚིག་མེད། །སྔགས་ཀྱི་སྣོད་མིན་དེ་ལ་གསང་། །
རྟོག་ གེས་སེམས་བཀྲུགས་ཚིག་ཟུར་འགོག། གདམ་ངག་རྣམས་ལ་ཁྱད་སོད་་
བྱེད། ། ལྟ་བའི་མཐར་ལྟུང་སྤྱོད་ལམ་རྩིང་། ། གསོ་ རིགས་ སྣོད་མིན་དེ་ལ་་་་་
གསང་། ། ཤེས་རབ་མེད་པས་མི་རྟོགས་ལ། ། སྙིང་རྗེ་མེད་པས་རང་དོན་་་་་
ཆུང་། །དད་གུས་མེད་པས་བྱིན་མི་འཇུག། བརྩོན་འགྲུས་མེད་པས་མཐར་མི་
སོན། །བསྡུས་ན་དེ་བཞིན་གསང་བའི་ཡུལ། །བྱིན་ན་སྟོན་པའི་བཀའ་ལ་་་
འགལ། །
དེས་ན་ལོག་པ་བརྩེ་སེམས་མཐོང་། །གཏད་པའི་རིག་འཛིན་འདི་ཡིན་
ཏེ། ། སྐྱོན་ངེས་མ་གོས་ཡོན་ཏན་ཚང་། ། སྟོན་དང་བསྟན་པ་བསྟན་འཛིན་་
གསོ། །བསྲུང་རབ་ཕྱོགས་མེད་སློབ་ལ་དགའ། །འགྲོ་ལ་སེམས་སྙོམས་བརྩེ་
བས་ཁྱབ། །མཐར་ཐུག་བྱང་ཆུབ་འགོད་པར་མཛོད། །གཞན་གྱི་དོན་ལ་སྐྱོ་བ་
མེད། ། རྟེན་འབྲེལ་དོན་ལ་ཡིད་ཆེས་ཞིང་། །བླ་མའི་དྲིན་གྱུར་བརྩོན་འགྲུས་
ལྡན། །གསོ་རིག་ཐོས་ནས་རབ་ཏུ་སྤྱོད། །དཀའ་བ་སྤྱད་ན་དོན་གཉེར་བྱེད། །
སྣོད་ལྡན་བུ་ཡིན་ལྷུག་པར་སྦྱིན། །དེའང་འདི་ལྟར་ཤེས་པར་བྱ། །དཔལ་ལྡན་
འཆི་མེད་སྙིང་པོའི་རྒྱུད། །གསུང་པའི་སྒོ་ལྔའི་བཀའ་རྣམས་དང་། །ལུགས་སྡེ་
བཞིའི་གཞུང་ཆེན་དང་། ། དེ་ལས་གྱེས་པའི་གཞུང་ཕྲན་དང་། ། གཙོ་བོར་་་
གསུངས་ པའི་ གྲོལ་ བཅུད་ དང༌། ། མཁས་ པ་ མི་ དགུའི་ བེ་ བུམ་ སོགས། །
• 334 •་



གསོ་རིག་ཡིག་ཆ་ཉིང་བསྡུས།
དགོངས་པ་ཡིན་གྱི་གུས་པར་གྱིས། །རྒྱས་པར་ཡིད་ལས་སྐྱེས་ཀྱིས་གསུང་། ། ་
དྲང་སྲོང་སྙན་བརྒྱུད་དགོངས་པ་ཡིན། ། ལྷུག་པར་བྲིས་ཀྱི་སྙིང་ལ་ཆོངས། །
བྱམས་མགོན་འཇམས་དབྱངས་སྒྲོལ་མ་དང༌། ། ཀླུ་སྒྲུབ་ ཧ་ ཤང་ གཡུ་ཐོག་་་་
མགོན། །རྗེས་ས་ཀུན་སྟོན་ཆེར་རྗེ་གསུམ། །སྔོ་འབུམ་ཉེར་ལྔ་སྡུར་ནས་བྲིས། །
མཁས་གྲུབ་དུ་མའི་བཀའ་ལུང་དང་། །ངོ་སྤྲོད་དངོས་སུ་ཁོ་བོས་མཐོང་། །ལག་
ལེན་བདག་གིས་ཉམས་སུ་མྱོང་། ། གདེང་དུ་ལོན་ནས་བྲིས་པ་ཡིན། ། སྤྲུལ་སྐུ་
མཚོ་སྐྱེས་རྡོ་རྗེ་ཡི། ། གསུང་ རབ་ཐོར་བུ་སྣ་ཚོགས་པ། །བསྡུས་ནས་ཕྱོགས་་
གཅིག་སྡེབས་པ་ཡིན། །འབྱུང་ཁུངས་བཟང་གི་རྩིས་སུ་ཆོངས། །ད་དུང་མི་
བར་ཁྱི་མ་ཆོད། །བྱང་སེམས་གཅིག་ལ་གཅིག་བརྒྱུད་ནས། །ཚུལ་འདི་མི་ནུབ་
དར་བར་མཛོད། །གཏད་པའི་ཆོ་ག་འདི་ཡིན་ཏེ། །གནོན་བྲིད་ (སྣོན་བྲི) མ་
བྱེད་བཅོས་མ་བྱེད། །ལུས་ཀྱི་རྣམ་བཞག་འདི་སྟེར་དང༌། །བྱེ་བྲག་ངོས་འཛིན་
དང་བཅས་སྦྱིན། ། རྒྱུས་པར་ཡོངས་སུ་རྫོགས་གཏེར་ན། །ཚིག་གི་དོན་རྣམས་
ཁྲོལ་ལ་བྱིན། །སྨན་རྣམས་མིང་དོན་སྤྱོད་ལས་བྱིན། །ལག་ལེན་མིག་ལམ་སྟོན་
ལ་བྱིན། །ཐེ་ཚོམ་དྲུང་དུ་ཆོད་ལ་སྦྱིན། །གཞན་དོན་དམ་ཚིག་ལོང་ལ་སྦྱིན། །
ལྷ་ལ་གསོལ་བ་ཐོབ་ལ་བྱིན། །སྲུང་མའི་རྗེས་སུ་གནང་ལ་བྱིན། །སྨོན་ལམ་ལས་
འཕྲོ་མཐའ་བཙན་པས། ། ངེས་པར་དོན་གཉེར་བསྐལ་ལྡན་ལ། ། སྤེ་(དཔེ)
འཁྱུད་བྱས་ན་ང་དང་འགལ། ། སྣོད་མིན་འགའ་ལ་ངོ་མ་ཆོགས། །སྤྱི་(དཔེ)
འདི་བྱིན་ན་དམ་ཚིག་ཉམས། །དེ་ཕྱིར་སྙིང་གི་དཀྱིལ་དུ་ཆོངས། །ནད་པའི་
སྐལ་པ་དར་པའི་ཚེ། ། བདག་ནི་འཚོ་བྱེད་དམ་པར་འགྱུར། ། དེ་དུས་གཞུང་
འདི་མ་བཅོས་ལ། །བདག་གིས་རབ་ཏུ་གསལ་བར་བྱེད། ། རྗེས་འཇུག་རྣམས་
ལ་ངག་རྒྱུན་བཞིན། །རྒྱས་འབྲེལ་བྱེད་པ་བདག་གི་སྣང་། །སྙིང་ལས་སྐྱེས་པའི་
• 335 •



སྔོ་འབུམ་སྨན་གྱི་གཏེར་མཛོད།
བུ་རྣམས་ཀྱི། །ལེགས་པར་བཟུང་ལ་འགྲོ་དོན་གྱིས། །མཐོ་ཁ་མ་འགྲིམ་འདོད་
མ་ཆེ། ། སླ་བཅོས་མ་བྱེད་ལག་ལེན་གཟོབས། ། འགྲོ་བ་ཀུན་གྱི་མགོན་པོ་་་་
མཛོད། །བདག་དང་འབྲེལ་བའི་སེམས་ཅན་ཀུན། །བྱང་ཆུབ་ཐོབ་པའི་སྨོན་
ལམ་ཐོབ། །དགེ་བ་ལས་འབྲེལ་ཅི་ནུས་འཇོག། དེ་ལྟར་བྱེད་པའི་གང་ཟག་དེ། །
རྒྱལ་བ་ཀུན་གྱི་སྲས་ཡིན་ནོ། །བྱང་སེམས་རྣམས་ཀྱི་སྤུན་ཡིན་ནོ། །སྨན་པའི་
རྒྱལ་པོའི་སྤྲུལ་པ་ཡིན། །ནད་པའི་ཚོགས་ཀྱི་མགོན་སྐྱབས་ཡིན། །ཤེས་འདོད་
རྣམས་ཀྱི་སློབ་དཔོན་ཡིན། །གསོ་རིག་བསྟན་པའི་སྲོག་ཤིང་ཡིན། །ཁོ་བོའི་
སྙིང་ལས་སྐྱེས་པ་ཡིན། །དེ་ལ་བསྟན་བསྲུང་ཐམས་ཅད་དང་། །ཁྱད་པར་གསོ་
རིག་སྐྱོང་བ་ནི། །འབྱུང་བ་ལྔའི་ལྷ་རྣམས་དང༌། ། རྩི་དང་སྨན་གྱི་ལྷ་ཀུན་
དང་། །གྲུབ་པའི་བློ་གྲོས་འོད་འཆང་མ། ། དཔལ་དང་བདུད་རྩི་མ་དང་་་་
བཞིན། །འཕྲོག་མ་དགེ་སྦྱོང་མེ་ཏོག་དང་། ། གནོད་སྦྱིན་བདུད་འདུལ་རྡོ་རྗེ་
སོགས། །སྨན་སྐྱོང་སྲུང་མའི་ཚོགས་ཀུན་གྱིས། །ཇི་བཞིན་འགྲོགས་ནས་གྲོགས་
མཛོད་ཅིག། ཡོངས་སུ་གཏད་པའི་ལེའུའོ། །
གཞན་གྱི་དོན་དུ་འདི་བཀོད་པས། །བདག་གི་ལེགས་བྱས་དགེ་བསགས་
པས། །དེའི་འགྲོ་བ་མ་ལུས་ཀུན། །རླུང་སོགས་འབྲས་བུའི་ནད་ཀུན་དང་། །
འདོད་ཆགས་ལ་སོགས་རྒྱུའི་ནད། །ལས་དང་བཅས་པ་གྲོལ་བར་ཤོག། སྡིག་པ་
ཀུན་ལས་ཡིད་ལོག་ནས། །རྟག་ཏུ་བྱང་ཆུབ་སེམས་ལྡན་ཤིང་། །བྱང་ཆུབ་སྤྱོད་
པས་འཚོ་བར་ཤོག། བདག་ནི་མཐོང་ཐོས་དྲན་རེག་གི ། བདག་གི་ཅི་ལྟར་
འབྲེལ་ཀྱང་རུང་། ། སེམས་ཅན་དེ་ཀུན་སྡིག་པ་དང་། །སྡུག་བསྔལ་ཀུན་ལས་
གྲོལ་བར་ཤོག། འཇིག་རྟེན་ཀུན་ཏུ་སྨན་དང་རྩི། །ཀུན་ཚང་མཐུ་ནུས་ཕུན་
ཚོགས་ཤིང་། །སྐྱོན་དང་བྲལ་བ་ཉིད་དུ་ཤོག། །།
• 336 • ， ་



རྩོམ་སྒྲིག་འགན་འཁུར་བ།
མདུན་ཤོག་མཛེས་རིས་པ།
རྟ་མགྲིན་འཚོ།
ཚེ་རིང་དབང་མོ།
༄༅། །གསོ་བ་རིག་པའི་བསྟན་བཅོས་ཁག་ལས་ལེགས་རྩོམ་
ཁོལ་ཕྱུང་རྣམས་ཉིང་བསྡུས་སུ་བཀོད་པ་བདུད་རྩིའི་
ཐིགས་པ་ཞེས་བྱ་བ་བཞུགས་སོ། །
ལྷ་མོ་དོན་འགྲུབ་དང་འབུམ་ཁོ།
སྐལ་བཟང་འཇིགས་མེད་བཅས་ཀྱིས་བསྡུས་ཤིང་བསྒྲིགས།
ཀན་སུའུ་མི་རིགས་དཔེ་སྐྲུན་ཁང་གིས་བསྐྲུན་ཞིང་བཀྲམ།
ཀན་སུའུ་ཅི་ཉིན་པར་འདེབས་འགན་ལེན་ཚད་ཡོད་ཀུང་ཟིས་དཔར།
དེབ་ཚད། ཧོ་སྨིས850X1168 1/32 དཔར་ཤོག10. 75 ཡིག་གྲངས་ཁྲི། 21
2007ལོའི་ཟླ9པར་པར་གཞི་དང་བོ་བསྒྲིགས།
2007ལོའི་ཟླ9པར་པར་ཐེངས་དང་པོ་དཔར།
དཔར་གྲུངས། 1༤3 000
ISBN 978-7-5421-1169-2(=8)
.00



༄༅།། གསོ་རིག་ཡིག་ཆ་ཉིང་བསྡུས།
责任编辑:旦知草
封面设计:才让旺姆
ISBN 978-7-5421-1169-2
97875421111692">
(民文)定价:19.00元
